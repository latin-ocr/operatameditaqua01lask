566 ιι». noc-ra.

substantia est communio corporis Christi, cum nemo ita sit rudis ut
non videat, non panis substantia hoc effici, ut in coena corpori Christi
communicemus, sed ipsa fractione, h. e.‚ Christi institutione. Perspi-
cuum est igitur ct ex Paulo et ex his quae diximus, pronomen de-
monstrativum τοῦτο referri oportere non ad panis substantiam, scd
ad totam coenae quae tum instituebatur actionem, ut hic verborum
coenae sensus: Quod nunc in coenae meae istius actione veluti testa-
mento meo iam iam moriturus instituo sub panis huius fractione ac
esu, sub poculi item huius potione et gratiarum actione, hoc ipsum
totum est corpus meum, h. e.‚ communio corporis mei, est sanquis
meus, h. e.‚ communio sanguinis mei. In hac porro interpretatione
si reprehendimur, cum Paulo simul reprehendimur, huius interpreta—
tionis autore. Si vero non reprehendimur, facile apparet non suo
loco ex verbis coenae colligi physicam illam seu realem corporis in
pane praesentiam, nedum transsubstantiationem. Si enim neque pro·
nomine τοῦτο neque corporis nomine aut panis aut corporis substan-
tia designatur, sed alterum pro universa coenae actione accipitur, al-
terum vero pro corporis communione idque iuxta sacramenti ratio-
nem (quemadmodum mox dicetur), quid erit reliquum, obsecro, in
verbis coenae, quo vel realis illa seu physica corporis in pane prae-
sentia vel panis metamorphosis approbetur? Quare nobis parum at·
tenti fuisse videntur omnes in verborum coenae interpretatione, qui
et pronomen demonstrativum hoc et nomen corpus ad panis et cor-
poris substantiam referenda esse putarunt, cum Paulus aperte huic
interpretationi reclamet. Iam et in communionis ‘apud Paulum inter-
pretatione peccatum est ab iis, qui illam active pro distributione at-
que exhibitione, seu, ut crassius dicam. pro ipsa corporis per mini·
strum porrectione accipiendam esse crediderunt. Atque ita error de-
mum errore confirmatus est. Cum enim viderent, fieri non posse ut
corpus Christi vere distribueretur porrigereturque in coena, sinon
illic etiam vere ac realiter adesset, praesentiam rursus corporalem iu
pane necessariam esse existimarunt. At vero si et verba ipsa Pauli
eo loco et argumentationem item ipsius intueamur, si item et quae
alibi idem Paulus de coena Domini et sacramentorum natura docet,
in unum conferamus, facile appa1·ebit‚·e0s qui hie κοινωνίαν apud
Paulum active intelligunt a mente Pauli longe lateque declinasse et
proinde consistere quoque non poterit physica illa corporis iu pane
praesentia, quae quidem colligitur ex praepostera communionis inter-
pretatione. Primum autem in aperto est κοινωνίαν ancipitem esse vo·
cem ut et active et passive possit intelligi, quemadmodum et apud
latinos communicare dicimus, sive aliis impertiamus aliquid. sive ipsi
cum aliis in participationem veniamus, unde et apud iurisconsultos

