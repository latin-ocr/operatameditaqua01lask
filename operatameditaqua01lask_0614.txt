486 Ep. nccra.

obedientia vero: Custodite praecepta mea etfacite ea, ego Dominus,
Neque vero eum timorem in nobis requirit Dominus, qui sibi ad·
iunctum non habeat obedientiae studium. Nihil profuit Adae ne-
glecta obedientia Dominum timuissez perierat plane per suam inobe-
dientiam miser, etiamsi timeret, nisi illius beneficium (qui et pro ipso
et pro nobis omnibus satisfacturus olim erat) fide certissima appre-
hendisset. Quare statuendum est, Deum in Ecclesia ut Dominum
agnoscimb omnibus oportere, ut illum supra omnia timeamus, et illi
soli magis quam ullis omnino creaturis, nedum hominibus obediamus.
Est enim zelotes ut nemo alius et neminem sibi vult aequari, nedum
praeponi. Neque cogitandum est, sublatum esse (3) a nobis Christi
morte debitum hoc nostri erga Deum timoris et obedientiae. Non
venit Christus ut opera Patris destrueret sed ut Diaboli opus sub-
verteret, qui autor fuit Adami inobedientia. Et satisfecit ille quidem
pro nobis Patri Deo translata in se noxa omnium peccatorum nostro·
rum, sed non ideo satisfecit, ut nos illi deinceps non obediamus, sed
ut ne damnemur si non quae debemus omnia ad plenum pro nostra
infirmitate praestemus. Interim requirit obedientiam, requirit iustitiae
studium, sed de suo supplet sicubi labamur, ne propter nostram in-
firmitatem damnemur.

Adversus hanc doctrinam peccant, qui non prius sibi verbi divini
autoritatem sequendam esse putant, quam ab hominibus, seu concilio-
rum seu principum autoritate publica approbetur, praetexentes interim
Ecclesiae titulum, quasi oves Christi possint non audire pastoris sui
vocem, aut si non audiant, pro Ecclesia sint habendi. Sed haec sunt
hominum deliria, qui pares Deo haberi et esse volunt. Nos Deo, qui
solus Dominus dominantium est, obediamus, et cam habeamus Eccle-
siam, quae vocem unius veri pastoris sui audiat, alienos autem ne-
sciat, certi, Deum a totasua Ecclesia obedientiam exigere, non ap-

probationem.
§ 5. Deum ut iustum ac veracem aquoso-i oportere.

Quam sit necessaria doctrina de iustitia et veracitate Dei, parentis
nostri Adae exemplo facile doceri possumuS. Is enim si Deum iustum
ac veracem esse certo sibi> habuisset persuasum, h. e., si certa fide
credidisset se statim fuisse moriturum, quemadmodum a Domino au-
dierat, simul atque de fructu vetito gustasset, numquam equidem ad
illius esum adduci quoquomodo potuisset. Sed hic artificem egit Sathan
ut hanc persuasionem animo illius excuteret, qua demum excussa
propositaque illi callide magnarum rerum spe in exitium miserum
tandem pertraxit. Ad eundem vero modum cum Saule etiam egit.

