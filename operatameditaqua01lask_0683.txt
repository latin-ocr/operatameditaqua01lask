ur. noc'rn. 555

Est enim iustitiae unicuique quod suurn reddere, quae sane donatam
nobis a Christo meriti victoriae ac gloriae suae communionem adi-
mere nobis non potest, praeterquam si nos ipsi illam destinata vo-
luntate nostra contemnamus et quod nostrum est pro nostro haberi
nolumus. Oblato igitur in coena separatim mystico pane illo, qui
corporis Christi communionem in nobis obsignat, proponitur oeulis
nostris opus divinae misericordiae, qua factum est ut filius Dei idem
nobiscum fieret, ut nos idem cum illo vicissim esse possimus, cui
quidem henadi nos salutem nostram omnem debemus. Oblato vero
separatim etiam poculo, quo omnis meriti et gloriae per sanguinem
Christi promeritae communio in nobis visibiliter obsignatur, propo-
nitur nobis ad eundem modum proprium divinae iustitiae opus, qua
sactum est, ut in carne nostra persolvi expiarique id oporteret, quod
nostrae carni in poenam constitutum erat, per eum qui id solus prae-
stare poterat, Emmanuel Christus, fitque iam, ut quod semel persolu-
tum est, non amplius a nobis exigi, quodque semel expiatum est,
non amplius etiam in nobis condemnari possit. Testatur ergo nobis
ipsa coenae Domini caeremonia. haud secus Dei iustitia nos quam
ipsa misericordia servari, neque haberi potest maior ulla certiorque
de salute nostra consolatio, quam dum perspicimus ipsam etiam Dei
iustitiam, omnium alioqui peccatorum iudicem, adiumento nobis esse
ad salutem, atque adeo hac potissimum effici, ut damnari amplius nullo
modo possimus, praeterquam si nos a salute contemptu nostro volun-
tario (52) ipsimet excludamur. Quo magis mirum est exstitisse eos,
qui sacrosanctam* hanc Christi institutionem violarint surrepto illi
poculi usu, ac demum etiam idolum ex illa fecerint, quo ad quaestum
deinde suum turpissime abuterentur. Sed et nos pudere deberet, quod
tanta mysteria et tam raro et tam negligenter tractemus, multo ma-
gis autem eos, qui circa illa λογομαχὶκς quasdam struunt, quae
praeterquam quod nihil· ad pietatem faciunt, perturbant etiam ac
scindunt Ecclesiarum societatem. Plus satis est dissidiorum etiamsi
hic non rixemur, et praestaret sub his nunc mundi insanientis furiis
dissidiorum seminaria tolli modis omnibus quam seri, id, quod equi-
dem hac ratione omnium tutissime iaciemus, si omnem nostram doc·
trinam intra eos fines contineamus, intra quos illam Spiritus Sanctus
per os Apostolorum conclusit. Neque enim errare poterimus si hic eon-
sistamus‚ et nemo erit omnium, quibus modo credi (sies) sit vera religio
qui consilium hoc nostrum improbare possit. Proinde et nos de coena
Domini aliud docere nolumus, quam quae ad naturam sacramentorum
proprie pertinere et citra omnem controversiam e scripturis doceri
posse scimus. Interim vero damnamus sacramentarios qui sacramenta
nuda signa et humanae duntaxat societatis symbola appellant et

