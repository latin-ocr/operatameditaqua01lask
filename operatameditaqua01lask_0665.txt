ΕΡ. noem. 537

neque discendi credendique mandatum promissioni inclusum, multo
minus autem ordo ille, quo postremus baptismo locus decernitur, ad
eos quoquomodo etiam'pertinebit. Quo pacto enim promissio ad sa-
lutem admittat cos qui addita mox antithesi ab ea excluduntur? Aut
quo pacto per antithesin excludantur quos promissio admittit? Quare
si addita antithesis, qua promissio ipsa explicatur, totam promissio-
nem hanc ab infantibus submovet, certe et mandatum illud discendi
et credendi eo loco additum ad infantes nihil pertinebit, ad quos
nihil pertinet tota eius loci promissio, quam ad pueros applicare nullo
modo possunt, nisi si illos a salute omnes per additam antithesin
excludant. Manifestum est igitur his Matthaei et Marci locis bap-
tismum non institui multo miuus autem eum constitui ordinem, quern
adversarii contendunt, circa baptismum observari oportere, quemque
Matthaeus ipse eodem ipso loco invertit, —- et ut constituatur, nihil
tamen adversus paedobaptismum nostrum facere, quum totus ille
Marci locus ad pueros applicari nulla ratione possit, nisi eadem
opera omnes etiam condemnat. Eant nunc et hos locos doctrinae
suae fundamentum esse iactent. Clament se fideles scripturae inter-
pretes, nos nihil aliud quam philosophos et argutores. Dicant a ne-
mine praeterquam a se scripturas intelligi, hic certe pulchrum horum
omnium documentum dederunt, cum ca doctrinae suae praetexant,
quae non solum nihil ad eausam ipsorum faciunt, sed doctrinae
quoque eorum aperte repugnant, cum a Matthaeo ordo ille ipsorum
apertissime invertatur. (40) Sed hic rursum obiiciunt. Si loeus hic
Marci, inquiunt, et Matthaei nihil ad infantes pertinet, neque baptis-
mus etiam ad illos pertinebit, cum nusquam alibi mandatum exstet
quo pueri baptizari iubeantur. At vero proferant illi mihi vicissim
mandatum aliquod litteris expressum quo Ioanni ut baptizaret impe—
ratum esse constet. Id si nusquam habetur an ideo Ioannis quoque
baptismum idololatriae condemnabunt, quod sine expresso scripturae
mandato baptizarit? Aut an tum ad· neminem baptismus pertinebat,
de quo expressum scripturae mandatum non exstaret? Nos certi unum
eundemque Patrem Deum etubaptismi et circumcisionis autorem esse,
eandem illum etiam voluntatem retinuisse credimus in baptismi usu,
quam se habuisse declaravit in usu circumcisionis, et quos illc olim
sacramentis indignos non csse iudicavit, nos ab eis excludendos
etiam minime esse putamus, praesertim cum nihil diversum nobis
scriptura praecipiat et Christus Dominus aperte testetur in his, quae
ad salutem nostram pertinent, e quorum numero sacramenta quoque
'esse ostendimus, eandem esse suam et Patris sui coelestis doctrinam
et voluntatem. Atque ad primam illorum obiectioncm tantum. Iam
alteram excutiamus.

