emron-310 on. noanM. 433

damentum, ut nostra fert infirmitas, retinemus, a quo Hosii creato-
rem Papam et omnem ipsius rasum et unctum gregem una cum ipso
Hosio palam, ut ostendimus, ac foedissime descivisse constat,

Sed contra assurgit Hosius et, dissimulata hic sua ac suorum apos-
tasia, nostra dissidia ita exaggerat, ut odia inter nostros plane hostilia
atque implacabilia illis nimium rhetorice adfingat. Etsi enim verum
est, Saxonicos quosdam gravissimis in nos odiis praeter meritum no-
strum exarsisse -- quod nobis alioqui vehementer dolet, non tam (112)
sane nostro, quam Euangelii Christi nomine —- cur tamen pari nos
pariter omnes odii istius culpa obstringit? Et hic sane illum magis
paulo eorum memorem esse oportebat, quae in eodem ipso libello suo
scribit. Fatetur enim, eos, quos ipse Lutheranos vocat, non prorsus
inter se consentire, denique et alios ab aliis veluti degeneres iudicari,
cum propter alia quaedam, tum vero imprimis etiam, quod, cum ple·
rique illorum nobis sint aequiores, praecipitem aliorum censurae in
nos severitatem, ne quid aliud dicam. probare nolint. Nunc vero
omnes sine ulla exceptione Lutheranos ita nobis opponit, ut neminem
illorum esse videri velit, qui nos cum nostra doctrina ferendos ullo
modo esse putet, cum nos non unis modo uniusve etiam aut alterius
Lutherani, ut ab Hosio quidem vocantur, et literis et scriptis publicis,
sed multis multorum testimoniis facile docere possimus, neque nos
illis omnibus, neque illos nobis tam esse (113) invisos, quam distorta
haec Caligula, ut Episcopoliter rhetoricetur, ingeniose asseverat. Sed
esto, oderint nos Lutherani ad unum omnes prorsus capitaliter, an
vero iam illorum odii culpam praestari etiam a nobis oportebit?
Dicit, nos vicissim paribus in Lutheranos flagrare odiis, sed inopiam
nostrorum obstare quominus paria oum Lutheranis hac in parte
facere possimus. Audimus id quidem satis Hosianiee‚hoc est, futiliter
et impudenter dici. Caeterum unde probabit, se utrorumque facul-
tates recte dimensum esse? Et ut ea omittamus, quae ad nostram
arenam nihil pertinent, unde quaeso docebit, eodem plane loco haberi
a nobis Lutheranos, quo nos ab illis haberi scribit? Fatetur ipsemet,
nos ab aris et focis ipsorum arceri omnino. Aut igitur simile exem-
plum a nostris in Lutheranos designatum proferat, aut mendacem
istam suam calumniam Reverendus Pater agnoscat. Atque ut de me
primum aliquid (114) dicam, quod ne ipsi quidem Lutherani diffiteri
sane possunt. Cuin Bremae relicta Frisia, iter in Angliam facturus,
hybernarem, ut ostenderem tanti a me non fieri sacramentariam hanc
controversiam, quanti ab aliis parum necessario fieret, ubi fidem ac
doctrinam meam primario illic Pastori exposuissem, ipsomet me de-
ducente ad Coenam Domini una curn illo et plerisque aliis ex cius
Ecclesia palam accessi, haudquaquam profecto id facturus, si eodem

