ΕΡ. DOCTR. 491

teret, nisi divina ipsius misericordia ab ea calamitate relevaretur.
Commemorat autem propheta etiam, quid nobis praestiterit haec Dei
misericordia. Redimit ab interitu, inquit, vitam nostram, condemnato
nimirum sub peccati nostri maledictum ac in mortem demum tradito
etiam unigenito filio suo. qui sublata in se noxa omni nostrae infir·
mitatis communicataque vicissim nobis sua innocentia magnifice in
se id totum restituit, quod in Ada parente nostro amiseramus. Sanat
praeterea omnes infirmitates nostras ab Ada parente nostro in nos
propagatas. Deinde quoniam non tam infirmitas ipsa a nobis sublata
est quam infirmitatis noxa potius, nosque dum hic vivemus absque
peccato esse non possumus, id quoque pertinet ad ineffabilem Dei
misericordiam, ut nobiscum non pro eo ac indies mereremur agat.
Nimirum non amplius intuetur in nobis ea delicta, quae assidue sane
ab infirmitate nostra designantur, sed in filium suum unigenitum semel
translata perpetuo nobis omnia condonet, unica eorum expiatione pla·
catus. Non iacit, inquit. iuxta peccata nostra neque iuxta iniquitates
nostras retribuit nobis. Quid quod tanto etiam intervallo a nobis
peccata omnia nostra submovet. quanto solis ortus ab occasu distat?
Et quae ex se non modo nullis omnino praemiis digna, sed suppli-
ciis quoque non indigna praeterea erant, ea in nobis per misericor-
diam et miserationes suas coronat. Breviter ita est erga nos affectus
Dominus Deus noster, si verbis prophetae credimus, ut erga liberos
natura imbecilles pater indulgentissimus affici solet. Estque ita opu-
lenta divina illius in nos misericordia, ut nulla coeli ad terram com·
paratione exprimi satis queat. Eam porro talem ac tantam suam in
nos benignitatem et misericordiam minime obscuro verbi sui testi-
monio nobis perpetuo inculcat. Hanc et institutis in hac peculiariter
symbolis quibusdam animis uostris ita subinde renovat, quoties illis
recte utimur, ut fidei nostrae vigorem haud aliter in nobis semper
usu illorum restituat, quam aquilae iuventus, ut est in proverbio, re·
novari solet. Iam et summa rerum in vita hac omnium copia suam
nobis approbat vere paternam clementiam. Non patitur nobis quid-
quam deesse omnino, quod modo salutare esse sciat. Dat escam toto
terrarum orbe universae carni in nostrum obsequium et satiat os
nostrum omni bonorum genere. Vindicat nostras (7) iniurias neque
quidquam praetermittit omnino quod ad commendandam nobis suam
hanc misericordiam videatur quoquomodo pertinere. Haec sane de
illo ita propheta omnia, sed docet etiam ad quos potissimum spectet
tanta illius bonitas et misericordia. Dum infirmitatem nostram oin-
nem ab illo sanari docet, contemptum impiorum hauddubie excludit,
et quoniam is nulla alia re dignosci melius ab infirmitate potest, quam
ἀφοβῖᾳ (desiit enim timere qui contemnit) ut nihil prorsus ad cou-

