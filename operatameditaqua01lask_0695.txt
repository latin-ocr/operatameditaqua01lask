Er. noc‘ra. 567

pro societate accipitur et qui eiusmodi societatem ineunt, κοιυωνσὶ
vocantur. Ita igitur hanc vocem accipi hoc loco oportebit, ut Pau·
linae primum argumentationi subserviat, deinde ut aliis quoque eodem
loco verbis, quae vel praecedunt vel subsequuntur, respondeat, postre-
mo vero (quod tamen primo ponendum erat) ne ullam in scripturis
repugnantiam inducat. Iam si κοινωνίαι active hic accepta neque Pau-
linae argumentationi ita subserviat, neque item aliis eodem loco ver·
bis ita respondeat, quemadmodum factura est si passive accipiatur.
praeterea si manifestas quoque* (61) aliis locis pugnas serat, quae ta·
men ex passiva interpretatione suboriri nullae possint, quaeso vir hu·
manissime! an non hic passivam interpretationem activae tu ipse
anteponendam esse putabiS‚ si iustam modo scripturarum dignitatis
rationem habere velis, etiamsi activam interpretationem omnium et
Patrum et conciliorum autoritate niti donemus. Age vero passivam
nos tibi exponemus et tu activam cum illa conferre postea per otium
possis. Observare autem nos ante omnia oportet scopum Paulinae
eo loco disputationis, ad quem sane et verba omnia et ipsam adeo
Paul-i argumentationem referri oportebit. Scopus igitur Paulinae hoc
loco disputationis est, ut Corinthios, qui praesertim Christum pro—
fessi iam essent, ab epulis imolatitiorum abducat, ponitque eis ob
oculos illarum turpitudinem, ut eos ab illis abhorreat. Ac primum
illas idololatriam vocat, 'deinde docet aliud nihil esse quam ipsam
daemoniorum κοινωνίαν, et epularum istiusmsdi convivas κοινωνοῦς
τῶν ἒαιμόνων appellat. Docet item fieri non posse, ut simul con·
sistant Christi et daemoniorum communio, quod altera per alteram
profanetur prorsusque violetur. Huius porro doctrinae rationem ad-
fert deducto argumento a contrariorum natura (quorum semper effec-
tus contrarios esse oportet) ad hunc modum: 1. Quod coena Domini
est omnibus, qui 'ad illam iuxta Domini institutionem accedunt,
epulae quoque imolatitiorum necessarie esse debent omnibus, qui se
illis quoquomodo admiscent, praeter Domini voluntatem. 2. Coena
Domini est commuuio Christi iuxta corpus ac sanguinem illius
propterea quod ipsemet illam et instituit et voluit a suis in
honorem ac memoriam sui, donec rursum veniat, observari. 3. Ergo
epulae quoque imolatitiorum aliud esse non possunt convivis suis
omnibus, quam ipsa demoniorum cummunio. Non quod idolum
per se aliquod sit, sed quod totum quod illic agitur demoniorum
opus sit et in cultum ac honorem illorum, Dei vero contumeliam per·
agatur. Confirmat autem Apostolus suam hanc argumentationem ty-
pico Israelis iuxta carnem exemplo et docet eos qui victimas olim
iuxta Mosis institutionem edissent, non epularum modo illarum quas
edissent, sed sacrarii quoque, h. e., divinorum mysteriorum, atque

