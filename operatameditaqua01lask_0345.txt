DE SACRAMENTIS nocensne CHRISTI. 213

Cum enim dicunt corpus pani inesse aut uniri in coena, iam negant
panem esse corpus Christi. Aliud est enim inesse aut uniri alicui
rei, aliud vero id ipsum esse, quod esse dicitur. Ut, si ex verbis
coenae doceri debeat, corpus Christi iuxta speeiem ipsam realiter
pani in coena aut inesse aut uniri, rectum hauddubie pronominis ca-
sum dativo aut ablativo casu oporteat commutari, —- et verbum nest''
necessario exponendum sit, aut per verbum unitur, aut per verbum
inest, sicque demum verba coenae exponantur: Hoc, id est, huic,
est, id est, unitur aut inest, corpus meum, id est, substantia ipsa
iuxta speciem corporis mei naturalis. An vero id sit ⁴nude ac sim-
pliciter verba coenae exposuisse, id vero facile quivis iudicare potest.

Videmus ergo hanc talem corporis Christi cum pane in coena unio-
nem sive connexionem ex verbis coenae colligi non posse sine casus
in pronomine et significationis propriae in verbo '‘est’‘ mutatione,
quam (fol. 118³) equidem nobis usu scripturae approbari oporteret.

Sed multo minus colligi potest ex corporis aut sanguinis voce in
verbis coenae haec talis connexio propter varietatem lectionis in Luca
et Paulo in verbis de poculo coenae, ut iam antea quoque dictum est.
Item propter eiusdem Pauli alio rursum loco explicationem, dum pa-
nem fractum, seu mensam Domini, communionem esse docet corporis
Christi. Et propter unum atque idem mysterium omnium sacramen-
torum, quod non admittit ullam variationem, quatenus sane unus
est atque idem ab aeterno et in aeternum Deus, una atque eadem
semper fides, et unus atque idem Baptismus, sive in exhibitum Chri-
stum, sive in venturum.

Et visa est sane quibusdam durior paulo esse haec talis verborum
coenae interpretatio propter casus in pronomine et significationis
propriae in verbo “est'' mutationem, a qua se liberare non poterant,
si talis connexio in verbis coenae constituenda esset. Itaque aliam
rursus interpretationem protulerunt, et in pronomine demonstrativo
Elleipsim quandam statuebant, atque verba coenae ad hunc (fol.118b)
modum exponebant: Hoc. id est, in hac vel cum hoc, est corpus meum,-
putabantque hanc talem interpretationem molliorem videri posse, quod
in solo duntaxat pronomine schema quoddam ponerent, servata in-
terim et verbi uest'' et “corporis'' propria significatione.

Ceterum et haec talis interpretatio satisfacere omnibus non potuit.
Primum, quod in aliorum Sacramentorum similibus verbis eiusmodi
Elleipsis constitui non possit. Deinde, quod nullum talem huius sche-
matis usum in Scripturis fere videamus. Praeterea, quod alium plano
sensum verborum inducat, quarn verba ipsa testentur et quam veritas
ipsa historiae Euangelicae patiatur. Nam Christi corpus, dum panem
ipse manibus suis distribueret, extra panem erat conspicuum Apostolis

