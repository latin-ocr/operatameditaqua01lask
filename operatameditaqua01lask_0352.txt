220 nn SACRAMENTIS nocensne CHRISTI.

reas versatur, quod ad substantiam (fol. 126³) earum attinet3 et
substantiam ipsam corporis Christi in sua Qpecie corpoream sane
sensibilemque et visibilem adeo Scripturae testimonio esse constat.
Ex his vero omnibus constare iam arbitror, verba coenae, iuxta usum
scripturae exposita, sic ut unanimis scripturae consensus retineatur.
magis pro nostra doctrina facere, quam pro illorum doctrina, qui
sese illorum nomine tantopere alioqui venditabant, nedum ut iustam
ullam causam habuerint nos ita graviter traducendi, quasi veritatis
verborum fidem abrogare voluissemus.

Nos enim clare et perspicue interpretationem nostram in eiusdem
generis loquutionibus per singula sacramenta ordine suo approbavi-
mus iuxta scripturas. Ostendimus item, illam cum natura ac institu-
tione omnium sacramentorum consentire, et respondere omni ex
parte analogiae fidei, quam Paulus in omni interpretatione observari
imprimis iubet. Quae interim omnia in istorum interpretationibus
et variis et novis, denique et coactis cogimur desiderare.

Varias esse re ipsa ostendimus, et quas interim adhiberi necesse
est, si doctrinam suam ex coenae verbis colligere velint. (fol. 12612)

Novas esse dicimus, quandoquidem earum exempla in scripturis
nulla videmus.

Et coactas vocamus, quod longe absint a vera ac legitima vocum
significatione, dum et in pronomine demonstrativo, aut casus variant,
aut ἔλλειψιν constituunt, et verbum '‘est’' aliis verbis commutant.

Quod autem istae eorum interpretationes cum natura sacramentorum
non consentiant, inde facile apparet, quia in aliis sacramentis com
monstrari nulla ratione possunt.

Et quod fidei Analogiae non respondeant, inde sane perspicuum
est. quod substantiam corporis Christi nobis ab illo donari docent
sub corporis nomine,. cum eam Christus Dominus a nobis acceperit,
non autem nobis donarit, id quod iam in superioribus abunde de-
monstratum esse putamus.

Quodsi nos ad amplectendam eam de reali istiusmodi praesentia
ac distributione corporis Christi doctrinam, vel necessitas gravis ali-
qua adigeret, vel utilitas ulla invitaret, esset utique cur pro illa non-
nihil certaremus, neque protinus alii hic aliis cederemus. Sed, cum
neque necessitas ulla doctrinae huius omnino, neque item utilitas,
commonstrari in scripturis (fol.127a) possit,--imo‚ cum facile doceri
possit, doctrinam hanc non 'modo non esse utilem, ne dicam neces-
sariam, sed multa praeterea secum adferre incommoda etiam, multa
item absurda gignere et pugnas praeterea in scripturis inevitabiles
serere, — res profecto mira prorsusque dolenda est, quod eam a qui·
busdam ita mordicus retineri tantaque pertinacia defendi videmus,

