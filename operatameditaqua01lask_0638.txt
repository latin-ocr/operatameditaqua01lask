510 ΕΡ. nocrr..

nostros Spiritus Sanctus afflatu divino suo, ut audita Christi doctrina,
illam amplectamur. Illustrat in nobis quod audivimus, ut in amorem
rapiamur Dei, qui nos prior dilexit ac per Christum in filios iam
charissimos condonata noxa infirmitatis nostrae adoptavit. Postremo
dat nobis signa certis-(20)sima suae praesentiae, nempe fidei fructus,

veluti suiipsius indices. quod nos certos reddant de vera tum nostra tum
aliorum fide, ac tum demum veram fidem in nobis et aliis intelligamus

esse, si studium fructificandi in nohis vigere sentiamus, idque iuxta
verbum Dei, propriam fidei cathedram seu sedem, -— sin minus tum
nos a fide longe adhuc abesse sciamus. Necesse est autem eam de
fide doctrinam in Ecclesia retineri. Non enim dormit Sathan et
quos a fide arcere vi aperta non potest, eos alia via aggreditur, ut
illis pro fide praesumptionem obtrudat. Multi iactant Christi meri-
tum, iactant persoluta per illum Patri iam quae debebamus omnia,
iactant se iustificatos fide, quam se nihilo infirmiorem Petro habere
gloriantur. interim indulgent suis vitiis, neque ullum dant specimen
praesentis in se Spiritus Sancti, sine quo nemo prorsus dicere etiam
vere Dominum Iesum potest, nedum ut in illum credat. Quare satis
non est in fide dignoscenda inniti verbi divini testimoniis, quae et
Sathan detorquere novit ac sub illorum fuco multis imponit, sed au-
torem quoque fidei nostrae diligenter intueri debemus, qui cum alius
esse non possit, quam divinus ille atque adorandus spiritus, is vero
tam non potest nou spirare in nobis, dum illum praesentem habe·
mus, quam non potest non semper esse Deus, cogitare debemus fidem
sine Spiritu Sancto esse non posse} et ubi is adsit, eum spirare
etiam in nobis oportere, ut fructos se dignos faciamus3 quos si non
videamus et interim tamen Christi meritum praetexi, fidem iactari et
misericordiam praedicari audiamus, existimare debemuS‚ cos qui haec
faciant non equidem fidem illam, sed fidei larvam potius, h. e., prae-
sumptionem haberc, quam Sathan fidei similem videri vult, et pro
vera fide obtrudit. Consistit autem fides non in intellectu, quemad-
modum argutantur sophistae sed in animi affectu. Corde enim credi
ad iustitiam docet Paulus, non intellectu, etiamsi intellectu percipi
prius oporteat, quod corde demum credere debemus. Est igitur fides
animi nostri affectus per Spiritum Sanctum iu nobis verbo audito
excitatus, quo Deo credimus, illum amamus et illi iam deinceps per-
petuo adhaerendum esse statuimus, etiamsi infirmitate nostra perpe-
tuo peccemus, Sic Paulus credit Deo dum reddendam sibi omnino
coronam iustitiae ab illo velut iusto iudice testatur. Sic amat Chri·
stum, ut in illius gratiam mundum sibi et se mundo crucifixum esse
dicat. Sic adhaeret Deo, ut etsi carnis infirmitate legiv peccati servire
cogatur, mente tamen per Spiritum Sanctum excitata Deo perpetuo

