WWNWNNNNN »ms w« mewwm»w

DEFENSIO VERAE

SEMPERQUE IN ECCLESI A

recepiae doctrinae de Clari-5212· Domini inearnafz’one ,
Adversus Memnonem Simonis, Anabaptz‘slccrecm

Doetorem.

 

ITA equidem initio mecum statueram simul atque scripta tua ac·
cepissem, mi Menno, ut tibi continuo et paucis responderem: sperans
fore, ut quae inter nos est doctrinae controversia brevi, ac simplici
locorum utrinque collatione dirimeretur, praesertim cum nobis spem
ipsemet certissimam fecisses, te, si verbi Divini autoritate urgereris,
in nostram sententiam facile esse concessurum. Neque hic movebar
tuis illis de me, collegis meis, universaque adeo Ecclesia nostra
prae iudiciis, ne dicam calumniis, quibus tuam ad me Epistolam, ne-
scio quo consilio, certe praeter meritum omne nostrum explevisti:
cogitabam enim, atque aliis idem etiam (A iia) persuadebam, ferenda
haec nobis omnia aliquandiu esse, si quomodo saltem te et tuos per
nostram istiusmodi patientiam ad doctrinae consensum inducere Scrip-
turae autoritate potuissemus, id quod nos alioqui ante omnia in votis
habebamus. Ceterum ubi intellexissem, nos, non solum contemni pror-
sus abs te, sed ita praeterea traduci etiam passim, ut videri posses in
nostro illo colloquio, ad quod nos te amice sane, ut fratrem, ob
spem concordiae, impetrata etiam Principis autoritate invitaveramus,
nihil propemodum aliud quaesiisse, quam ut elevata modis omnibus
nominis nostri existimatione, gratiam tibi apud tuos, novamque auto-
ritatem quandam comparares, mutavi protinus, ne quid dissimulem,
consilium meum, neque mihi ad te amplius quidquam omnino scri-
bendum esse putavi3 ne si quid ad te liberius paulo scripsissem, id
tu et aliter forte quam nos vellemus accepisses, et ad novam rursus
etiam detorsisses nostri proscindendi occasionem, atque ita demum
‘fier-et, ut quod nos componendi potissimum dissidii studio instituis-

