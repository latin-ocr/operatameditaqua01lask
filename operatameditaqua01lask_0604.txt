476 sUMMA CONTR. DE COENA.

esse sinit, quoties Coena Domini peragitur iuxta ipsius institutionem.
Eam porro percipiendam fide una cum elementis Coenae coelestis my-
sterii coniunxionem, quam pii animo suo sursum erecto ex affiatu
Spiritus sancti complectuntur, vocant sacramentalem elementorum cum
mysteriis unionem, non autem realem ullam substantiae corporis aut
sanguinis Christi cum elementis connexionem. Estque haec tertia
doctorum sententia de Coenae elementis et sacra-(119³)mentali illo-
rum cum mysteriis coenae unione. Confirmant autem et isti suam
hanc sententiam, tum rationibus, tum scripturis. Et in eo, quod cum
secundae sententiae doctoribus commune habent, nempe quod ab im-
piis Christi corpus edi negant, iisdem etiam cum illis argumentis
utuntur. Caeterum, quominus realem substantiae corporis Christi
aut sanguinis hic inter nOS, quae edi debeat aut bibi, praesentiam
agnoscant, obstare hic sibi dicunt articulum fidei Christianae de
Christi Domini ascensione, quam Christus alioqui ipse imaginationi
huic de reali iuxta substantiam corporis sui manducatione opponit.
Dicunt item, si fide communicamus corpori et sanguini Christo et
per fidem, non tam hic in terris, quam in coelis potius versamur.
Sane fidem in coelis versantem non requirere hic corporis Christi
praesentiam iuxta substantiam ipsius, Unde et ab Ecclesia receptum
esse docent, ut circa coenae actionem canat n sursum corda'', non uhuc
ad elementa” corda. Praeterea et de hoc dicunt, si substantia corpo-
ris Christi naturalis sumitur distribuiturque in coena cum pane vel
in pane, utcunque tandem de sacramentali u-(119b)nione statuatur,
et sanguinis quoque substantiam in vino sumi oportebit, cum vero
elementa coenae ipsa separatim sumantur, separatam sane etiam esse
oportebit in Christo sanguinis sui substantiam a substantia corporis
ipsius. At vero nullam prorsus in Christo iam separationem, realem
praesertim, imaginari nos posse putant, praeterquam si ad Papisticam
illam rursus subnexionem recurramus, ut, ubi sit sanguis, ibi et cor·
pus esse, ubi rursum corpus sit, ibi esse et animam, adeoque et di·
vinitatis ipsam, si ita loqui liceat, substantiam dicamus. Hoc vero cum
nullo modo consistere possit, consistere proculdubio etiam non posse
hanc de mysteriorum cum elementis Coenae unionem, ut coniunctas
utrorumque in illis substantias realiter nos sumere, aut per ministrum
distribui posse credamus, utcunque tandem realem hanc corporis et
sanguinis Christi substantiae coniunxionem exponamus. Postremo ad-
ferunt ipsiusmet Christi Domini doctrinam, qui disserens de corporis
sui manducatione docet, ad salutem nostram satis esse eam illius
manducationem, quae fide duntaxat constaret, addi enim illia Christo
diserte (120³) vitae aeternae promissionem, non addendam hauddubie,
si quam aliam Dominus instituere adhuc voluisset. Cur vero nobis

