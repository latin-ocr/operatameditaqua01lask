PRAEFATIO. XXXIII

Lasci, publice coram magistratu a. 1554 conditum, frustra
quaesivi. Varia etiam, quibus Auriciae urbs splendet, tabula·
ria Lasci memoriam penitus ad nomen fere usque excusse-
rant. Nordana, vicinae urbis, Ecclesia publicis motibus scri-
nium suum amiserat omne, et generosus qui a Knyphausen
nomen ducit Comes disertis verbis mihi testatus est, neque in
suo castello neque in Ecclesiae ei adiectae scrinio vel levissimum
Lasci nominis vestigium superesse. Magna quidem ex parte
tristem hunc perscrutationis successum consolabatur come et
amoenum hospitium, ut et parata semper sponteque fere oblata
benevolentia qua me excepit per sex continuas hebdomades
peregrina Phrisiorum gens, Emdae cumprimis hospita urbs,
et pientissimas ex intimo pectore iis omnibus refero gratias,
quorum penatibus succedere licuit, quique votis suis institu-
tum meum prosequi non gravabantur, -- at vero in patriam
redii omni deiecta spe et exspectatione fore ut ex secunda illa
Lasci patria quicquid ad eius vitae operumve accuratiorem
notitiam protrahi adducive posset.

Nec multum felicius successit iter quod brevi post Franco-
furtum ad Moenam suscepi, ut scrinia illic asservata diligen-
tius explorarem. Hospitii iusque fidesque in illa quoque urbe
officiose admodum mihi praestitae sunt a viro consultissimo
simul et doctissimo, inclytae illius urbis senatore, Bonnmna,
quem nuper e humanis excessisse mecum lugebunt omnes
quibus ulla necessitudo cum insigni viro intercedebat. Et habet
quidem permulta ordine digestum et gnaviter dispositum hu-
ius urbis tabularium, quae faciunt ad peregrinarum Ecclesia·
rum, illic aliquando institutarum, historiam, et levissima quae·
dam etiam expromere possunt tabularii praefecti, quae Lasci
vitani aliquodammodo illustrant: opuscula vero litterasve ab
ipso conscriptas neque in huius urbis museo detegere potui
ullas praeter exemplar editum et codicem manuscriptum il-
lius libelli, quem sub titulo Purqationis noster Basiliae edidit.
Londinum me conferre idcirco nolui, quod Vir Plur. Vener.
GEHLE, Belgarum in illa urbe minister, valde extenuaverat
spem, uberiorem messem in huius Ecclesiae scriniis a me, si
quando mare traiicerem‚ colligi posse, praesertim quum triste

incendium omne tabularium nuper pulvere atque favillis mer·
ᾗδὲ*

