295

sentis corporis et sanguinis Christi esse doceamus. Alterum vcr0,
quod corpus et sanguinem Christi Domini non intelligamus ipsum
corpus pro nobis traditum et ipsum sanguinem pro nobis effusum,
sed signa potius figurasve aut symbola, item virtutem merita divi-
nitatem soeietatem aut jus in corpore Christi Domini. Haec ita no-
bis hic adscribit Westphalus‚ quatenus ea omnia his, quae recensui,
verbis, tanquam in nobis oppugnat. Ad hacc igitur duo singulatim
ego hic, quod ad me quidem potissimum attinet, omissis aliorum
defensionibus brevitatis causa, respondebo. 4. De corporis et san-
guinis Christi absentia data opera ita captiose loqui videtur West-
phalus pro spiritus sui simplicitate, quam iactat, ut nonnisi cauda
(quod dicitur) anguis in morem teneri possit. Facit autem hoc et hic
et antea paulo, Par. 17, ad eius finem, ubi de praesentia corporis
et sanguinis loquitur, ut facile appareat,= cum non per imprudentiam
id ullam faeere, sed certo destinatoque suo consilio, quo nobis suas
demum calumnias struat atque intendat. Non dicit, quam nos cor-
poris et sanguinis Christi vel praesentiam vel absentiam in Coena
Domi-(fol. amni agnoscamus — hoc enim fucum calumniarum ipsius
detexisset — sed tantum innuit, negari a nobis praesentiam, statui au·
tem absentiam illorum, ut persuadeat scilicet, nuda ociosaque et ina-
nia signa in Coena a nobis constitui, quod vanissimum alioqui ipsius
et syncretistarum suorum de nobis mendacium esse, ita iam alias
ostendimus, ut hic denuo id repetere, nihil esse necessarium putemus.
Hic vero ab ipso seire velim, de quanam loquatur sive praesentia
sive absentia corporis et sanguinis Christi, num de absentia praesen-
tiave in ipso pane et vino, aut mystica Coenae actione, ad quem
modum est a Christo Domino instituta. Ego enim (ut pro me tan-
tum hic respondeam) corporalem illam et corporis Christi naturalis
in pane ipso, et* sanguinis in vino, sive praesentiam, sive inclusionem,
sive delitescenti-am, quatenus sane nullo corporis nostri sensu perci-
pitur, diserte ac simpliciter sine omni hypocrisi iamdudum nego,
neque negasse aut poenitet aut pudet3 nam fontes eius neque in
Scripturis nsquam, neque apud Orthodoxos primaevae post Aposto-
los Ecclesiae patres reperio, et cum hnmanae nostrae in Christo
Domino naturae proprietatibus ac praecipuis fidei nostrae Articulis
pugnare video. Caeterum a Coena sua abesse Christum corpore sun,
modo ne usus Coenae terrenis eius elementis alligetur, adeo non
affirmo, ut contrarium doceam, cum alibi, tum potissimum in nostra
Purgatione. Absentiam igitur ab ipso panis et vini elemento hacte-
nus agnosco in Coenae usu. corporis et sanguinis Christi, quatenus
neque localem neque immensam eorum in praedictis elementis prae-
sen-(fol. 42)tiam inclusionemve aut delitescentiam‚ ut dixi, admitto.

