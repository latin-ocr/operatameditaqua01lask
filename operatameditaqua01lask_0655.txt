Er. DOCTR. 527

loco habeant, ut ea sola velut ariete quodam nostra sterni momento-
posse omnia hauddubie putent. Quid hic in nos non dicerent, si
cum illis ad hunc modum argumentaremur. Ubi enim hoc traditum
est in ullis omnino sive sacris sive prophanis litteris, ut e foeminei
sexus conditione universum genus mortalium aestimare debeamus?
Ant quaenam haec ratio est, ut masculi ab his omnibus excludantur,
a quibus foemineae vel fuere olim vel nunc sint etiam alienae. Quod,
si ad hunc modum argumentari libet, equidem nos in contrariam
partem multo solidius argumentabimur ostendemusque id potius sta-
tuendum esse. ut ad femellas infantes baptismus pertineat, posteaquam
ad masculos infantes olim circumcisio pertinebat, quam ut inlantes
nostros omneis a baptismo propterea arceamus, quod circumcisio olim
ad infantes foemellas non pertinebat. Primum enim aequius est, ut exeo
quod est nobilius, id etiam quod est infirmius aestimemus. praesertim
si ad eandem societatem pertineant. Deinde scripturae quoque testi-
monio scimus Evae neque mandatum fuisse datum ullum neque de-
nunciatam mortis ullius interminationem, et tamen non minus ad
Evam quam ad ipsum Adamum et transgressio ipsa et mors trans·
gii-essionis poena pertinebat. Scimus item transgressionem non prius
Evae fuisse ad condemnationem imputatam, etiamsi prior lapsa esset.
quam Adam ipse peccasset. Quod equidem eo pertinet, ut intelliga-
mus non sane e foeminarum conditione masculos, sed e masculorum
ct conditione et exemplo potius foemellas omnes esse omnino metien-
das. Et si hic sequi volumus sive humanae rationis sive scripturae
imprimis divinae iudicium, quidni potius foemellas quoque ad· baptis-
mum pertinere dicamus, cum certum mandatum de infantium circum-
cisione habeamus, quam ut infantes omnes ab baptismo excludamus,
propterea quod foemellae ad circumcisionem non pertinerent. Iam
cum caeremoniae propemodum omnes in vetere Ecclesia verorum
ἱιντίτυπει adhuc erant, quemadmodum Paulus docet, mirum non est
si temporum, locorum 'et personarum discrimina observari tum Deus
volebat, ut per ea quae umbratica adhuc erant ad lucem veritatis nos
adduceret. Separavit Levitas Dominus olim a toto reliquo sno populo
in Ecclesiae ministerium, non quod alii quoque (33) Dei populus per-
inde atque Levitae ipsi non essent, sed quod hoc exemplo adumbrare
quodammodo voluit, ministros snae Ecclesiae a se constitui, etiamsi
per homines designentur. Alioqui neque Melchizedech certam ullam
familiam sacerdotio destinatam habebat et interim tamen sacerdos
Domini fuisse legitur. Et nunc si ad certam domum aliquod sacer·
dotium adstringere vellemus, an non et Apostolicam doctrinam viola-
remus gravissime et universum plane Euangelium eadem opera etiam
subrueremus. Rursum praeceperat Dominus, ut qui liberam oppres-

