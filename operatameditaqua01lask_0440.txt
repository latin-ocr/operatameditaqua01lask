308

Dei in coelo collocati sumus ¹), non alibi sane nobis, quae ad salu-
tem nostram faciunt, quam in Christo Domino, qui solus vitam dat
mundo, quaerenda esse, et quidem ibi, ubi est, nempe in super-
nis, in coelo. Hic igitur aut Paulus mecum fanaticus erit West-
phalo, aut Westphalus ipse phreneticus erit piis omnibus, qui doctri-
nam Apostolicam in nobis fanatismi accusat. Quae de Verbi, Sacra-
mentorum Christi Domini, denique et Patris et filii et spiritus sancti
intuitu hic in terris opponere nobis conatur, nihil eontra nos faciunt.
Nos enim loquimur de his rebus, quae nullo sensu corporeo in vita
hie nostra percipi possunt, sed sola duntaxat fide agnoscuntur et
sentiuntur3 Westphalus autem nobis opponit ea, quae Deus ipse in
hoc ordinavit, ut ex parte sensibus etiam nostris corporeis percipi
possint, cuius generis sunt Verbum vocale, ut vocant, et Sacra-
menta. Rursum opponit immensam Divinae apud nos hic triadis
praesentiam, quasi eadem sit ratio Divinae et humanae naturae in
Christo, ut quidquid Divinae in ipso (fol. 63) naturae tribuimus, id
totum etiam humanae eius naturae tribuere necessario debeamus. Sed
ad singula paucis respondebimus. Quodque ad verbum, quod praedi-
catur, inprimis attinet, si de salutari verbi auditu loquitur Westpha—
lus, quemadmodum nos de salutari corporis et sanguinis Christi
sumptione loquimur, tum sane neque auditum verbi salutarem hie
nobis in terris quaerendum intuendumque aut sensu ullo corporeo
percipiendum esse fateor, sed illine, unde offertur, petendum ibique
intuendum potissimum esse, nempe e supernis, ex ipso inquam coelo,
unde nos regigni oportet etiam, ut regnum Dei videre possimus, unde
item et fidem nostram cordibus nostris inseri oportet, denique unde
omnem bonam ae salutarem donationem provenire docemur 2). Sit: et
Christus ipsemet Dominus ad Petrum: Caro et sanguis, inquit, non
revelavit tibi, sed Pater meus qui est in coelis. Quodsi caro et
sanguis nobis non revelat Christum Dominum, multo minus sane id
efficit aspectus aut auditus corporeorum sensuum nostrorum in au-
diendo verbo, quod auribus praesertim nostris corporeis hic audimus.
Sed alium longe auditum esse oportet, de quo Christus ipsemet Do-
minus testificatur, dum ait: Qui ex Deo est, verba mea audit, prop-
terea vos non auditis, quia ex Deo non estis3 nimirum e supernis
ad salutarem illum verbi auditum afflari nos regignique oportet, per
quem fides in nostris cordibus oriatur, ae proinde trahi nos a Patre
Deo per spiritum suum prius eo oportet, ubi ille est, nempe in coe-
lum ipsum, ut et audire vere ad salutem nostram verbum ipsius et
Christum Do-(fol. (34)minum unigenitum suum filium videre regnum-

 

¹) Ephes. 2. 2) Joan. 3. Ephes. 2. Jacob. 1.

