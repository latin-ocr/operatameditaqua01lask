nn cnmsm chRNA'rroNE. 19

compositivae particulae observemus. Scio vero te hic gravatim id la-
turum esse, quod te ad graecarum vocum significationem revocare ita
coner. Sed mihi non tanti hic faciendum est tuum iudicium, quanti
Spiritus sancti non inane alioqui consilium, qui posteaquam doctri-
nae Evangelicae atque Apostolicac Archetypon esse voluit linguam
graecam, nostri nos etiam oflicii esse putamUS‚ ut germanum illius
intellectum e fontibus potius, quam e rivulis, iuxta doni nostri mensu-
ram petamus. Ut interim taccam non esse decorum christiano doctori,
, qualis tu haberi vis, non solum ignorare Archetypa Evangelicae atquc
Apostolicae doctrinae, sed ea contemnere quodammodo etiam, dum
neque tu ipse in illis versaris, et illorum testimonia non magnopere
moraris. Quasi vero contemptus hic non in ipsum etiam Spiritum
sanctum derivetur, linguarum in Ecclesia et earum cognitionis aucto-
,rcm, quem tu interim ita tibi usurpas, ut solus fidelis scripturae in-
terpres videri velis. Sed ad institutum. Satis apparet exiis, quae dixi-
assimiliationem Filii Dei ad nos, non autem ad tuam acceptationem.

Iam vero tuis ipsius armis tecum agemus, et donabimus tibi veram
esse tuam hic in verbo assumendi interpretationem, etiamsi clarissimum
sit illam consistere nullo modo posse, non quod sit impia, nihil enim
habet alienum a Christiana regula, sed quod ad eum Pauli locum
nullo modo pertineat. Age vero, accipiatur hic assumpsisse pro z'n
qratiam recepisse. Quid tum postea? Num ideo falsum erit, quod Pau-
lus docet de carnis et sanguinis nostri in Christo participatione? Imo
vero hac tua interpretatione confirmabitur doctrina nostra de incarna-
tione Christi. Illud enim ex hoc Pauli loco efficietur iuxta tuam ip-
sius interpretationem, Filium Dei oportuisse fieri fratribus similem
carnis ipsorum participatione, posteaquam illos, non autem Angelos.
in gratiam recepit. Eritque Pauli argumentum huiusmodi, sumptum ab
aeterna ac immutabili iusticia Dei et fidelitate Sacerdotii Christi,
quem Paulus non misericordem solum, sed fidelem quoque Pontificem
appellat. Filius Dei homines (C va), non Angelos, in gratiam recepit⁷
et hi recipi non poterant, nisi abolita Diaboli in illos tyrannide, id-
que per mortem, quae carni nostrae in poenam peccati constituta erat.
Posteaquam igitur semen Abrahae assumpsit, hoc est, in gratiam rece-
pit„ debuit sane fratribus per omnia similis reddi, ut se non solum
misericordem, sed fidelem quoque Pontificem esse declararet in no-
strorum peccatorum expiatione. (Neque enim tam fideliter succurrere
potuisse videri potest Dominus noster nobis, qui tentationibus sub-
iecti sumus, si se iisdem tentationibus etiam obnoxium ipsemet as-
sumpta servitutis nostrae forma non reddidisset.) Quam facit iam.
posteaquam factus et ipsc obnoxius nostris tentationibus (per naturae

2*

