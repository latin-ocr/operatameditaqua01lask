42 m: clistls'rl 1N0.inNA‘r1oNE.

cogitemus. Sic Chri-(G iib)stus ignorat diem et horam extremi iudi-
cis, ct idem interim omnes scientiae thesauros in se reconditos, atque
ipsum adeo iudicium etiam traditum sibi a Patre habet. Haec porro
simul non possunt consistere, si simpliciter singula, ut sonant, de toto
Christo accipiantur, etiamsi singula toti Christo tribuantur. Sed igno-
rat, ut homo; scientiae thesauros habet, ut Deus; iudex est, ut Deus
pariter ac homo, propter admirabilem hanc utriusque in se naturae
coniunctionem. Neque vero ideo Christum dividimus, quemadmodum
tu cavillaris, quod utramque in illo naturam separatim ita considere-
mus, et alteram ab altera iuxta earum proprietates animi cogitatione
discernamus. Quemadmodum enim neque hominem ideo dividimus,
quod illum duabus partibus constare docemus, nempe anima et cor-
pore, atque ab invicem illas etiam iuxta earum proprietatem cogita-
tione nostra discernimus; (manet namque unus atque idem bomo,
etiamsi corpus illius ex parentibus gigni, animam vero a Deo ipso
adflari, atque hanc immortalem, illud vero mortale esse dicamus), ita
(G iii-¹) manet nihilominus etiam unus atque idem in aeternum Chri-
stus, etiamsi, quae alterutri ipsius naturae propria sunt, separatim in
illo observemus. eumque et ex Deo verum Deum, et homiuem rursus
ex homine genitum vere esse credamus; ac Deum sane in ipso aeter·

num sanctum et prorsus immutabilem; hominem vero mortuum ten-
tatum et sub noxam peccati nostri comdemnatum esse fateamur.
Commemorat autem Scriptura eas in Christo proprietateS, ut intelli-
gamus, duas istas in ipso naturas non equidem confusas aut com-
mixtas quoquomodo esse3 scd ita connexas duntaxat, ut suas utraque
nihilosecius proprietates retinuerit, atque nunc etiam retineat. Et toti
interim Christo frequenter tribuit, quod alterius tantum naturae pro-
prium cst, ut individuam prorsus illarum coniunctionem in uno iam
atque eodem Christo Domino ostendat; quemadmodum et homo in-
telligere velle ac meminisse totus dicitur, etiamsi haee sint animae
ipsius duntaxat propria. Dicitur et videri, item tangi ac mori, cum
horum nihil ad animam pertinere sciamus. Quare in iis, quaein
scripturis (G iiib) Christo Domino tribui videmus, intueri ante omnia
debemus naturarum suarum proprietatem, ut, quod alterius naturae
proprium cst, id soli illi etiam, non autem utrique simul tribuamu53
multo minus autem ab altera in alteram transferamus, etiamsi de toto
plerumque Christo, Deo simul ac homine, Scriptura loqui rideatur.
Ita cum audimus Christum peccata remittere, dare vitam mundo,con-
ferre Spiritum sanctum, mortuos rcrbo solo suscitare, ct id genus
reliqna. non equidem id Christo, veluti Mariae filio atquc homiui,
scd ut Dei Filio, Verbo nimirum aeterno, sed homini iam in (Jhristo
ita coniuncto, tribuemus, ut ab illo separari deinceps nunquam possit.

