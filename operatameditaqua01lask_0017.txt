PRAEFATIO . IX

permeandus mihi fuit! quam inextricabiles latebrosaeque re·
solvendae ambagines‚ priusquam hospes tamdiu deprecatus
exoptatissime tandem domum intrabat. Taceo tempus, quod
tantum litterarum commercium quotidie fere absumit, taceo
taedium, quod creat! Sed finge te ad finem editionis libelli, quem
postremum typis mandari curasti. sequentem ordiri cupis. Ast
longe remotus abest. Dudum antea, ut ad tempus adesset, eum
enixe precatus es, sed moras nexit et iterum iterumque ap-
pellari cupit. Sistis gradum petitionemque repetis; etiam paul-
lisper cunctaris; parvi adhuc temporis addis moram, —- quid
faciendum sit diu haeres incertus3 tandem ut unquam obtem-
peret vereri primum, ne veniat desperare mox incipis, etue omne
collabatur aedificium tuum, locum ei designatum alii libello
concedas necesse est. Quam grave hoc iam sit incommodum,
unde iusta argumenti distributio ubique fere confundatur et per-
plexa passim nascatur libellorum quos edis series, quis non intel·
ligit? At tandem se offert et necopinato limen subit; verum post
unam alteramve hebdomadem sibi viam resolvendam esse statim
post salutationem tibi dicit, nec posse se diutius domi tuae commo-
rari. Propere igitur imaginem ipsius scripto delineare conaris et
ecce! opusculi iterum quod in manu erat diu interrumpitur editio.

Dabo huius rei exemplum, luculentum satis ut opinor, ne
ludere verbis et fictas opiniones me praetexere quis existimet.
Legeram in parvo Epistolarum Melanchthonis syllabo, quem
FABER initio huius aevi publici iuris fecerat, eum Regiomontii
Prussiae, in archivis secretis Regiis manu scriptum dudum que con·
clamatum Lasci opusculum de doctrina Eeel. Fris. orient. suis
conspexisse oculis. Cl. DE WAL, qui Leidae ius profitetur, tunc
auctor mihi fuit ut suo nomine hoc opusculum mihi procurandum
commendarem Clo. IAcosssoN, qui Regiomontii similem quam
ille apud nostrates provinciam tenet. Peramice me vere honestus
ille vir excipit et suavi admodum epistola, se in archivis regiis
circumspecturum esse mihi pollicetur. Fuit hoc mense Augusti
anni 1862. Prima die anni sequentis iterum mihi officiosissime
scribit et perquisitionis suae messem accurate descriptam mihi
indicat. Dicit se quidem quatuordecim et quot excurrit Lasci
ineditas epistolas reperisse, sed ne vestigium sese obtulisse
eius opusculi, quod Faber se vidisse asseveret3 se tamen

