542 ΕΡ. nocru.

illius agnosci ab omnibus mox possint, hoo primum agit, ut veram
eorum significationem, quae fidem nostram omnium⁴ maxime corrobo-
rant, adulteret atque obscuret, quo adempta illis vera ac legitima si-
gnificatione, minus peccare postea in invertendo eorum ordine etiam
videatur. Sic olim in circumcisione depravare per Pharisaeos conatus
est iustitiae significationem, quam etsi Moses ad gratuitam imputa-
tionem seu acceptationem reserat. atque Paulus item fidei non operum
iustitiam appellat, quemadmodum ante dictum est. ipse tamen mira
arte illam detorsit semper ad operum dignitatem et circumcisionem
legalis nescio cuius obedientiae sigillum faciebat, quae iustitia voca·
retur. Sic et ‚nunc in baptismo propriam regenerationis et Christi
induti significationem depravare [et] subvertere conatur, ut hac obscurata
dubiam nobis reddat tandem salutis nostrae rationem, atque ad ex·
tremum nos artibus suis ad desperationem (leducat. Proinde mirum
videri non debet adversariis si illorum de iustitia, regeneratione et
Christi, ut ita dicam, induitione interpretationi non protinus assen-
tiamur. Videtur enim eo spectare, ut bonam nostrae salutis‘partem
nobis ipsis ascribat, quam tamen uni solique Christo Domino eiusque
gratuitae bonitati debemus. Ac dc iustitia quidem diximus iam circa
primam baptismi explicationem. Nunc de regeneratione Christique
induitione dicemus. Docent igitur regenerationem idem esse quod
mentis nostrae in nobis seu affectuum innovationem. Docent item
Christum induisse apud Paulum nihil aliud esse quam mores inge-
nium totamque plane vitam nostram iuxta Christi doctrinam et ex·
emplum instituisse, atque intra hos fines et regenerationem ipsam et
Paulinum illud Christi ἔνδυμα ita constringunt ut latius illa patere
omnino negent et doceant ea ad infantes nihil plane pertinere. Nos
vero non ignoramus, quod quidem ad regenerationem et renovationem
nostri attinet, duo haec in scripturis frequenter ita usurpari, ut quo-
niam alterum ab altero dependet, quandoque alterum pro utroque
συνεκδοχικῶς, quandoque vero μετωνυμικῶς alterum pro altero po-
natur. Est enim frequentissimus horum schematum in scripturis usus
(Io. 3). Et proinde non repugnamus, quominus aut regeneratio pro
renovatione aut renovatio pro regeneratione interdum accipiatur.
Quin id quoque in adversariis magnopere laudaremus, quod in rena-
tis tanto studio urgent officia renovationis, si id modo quod est no-
strae regenerationis caput non interim obscurarent. Non enim satis
haec inculcare unquam pro incredibili hominum socordia possunt.
Ceterum quod sumpta inde occasione regenerationem constringunt sub
renovationis nostrae fines, neque illam latius patere concedunt, reno-
vationem vero aliter non accipiunt, quam pro mentis nostrae post
auditum verbum Dei immutationem, quam graeci μετάνοιαν vocant,

