ΕΡ. noc'rn. 503

Adu, nunc per eius inobedientiam servi peccati nascimur. conditi
sumus sancti divinae et gloriae et cognitionis participes, nunc perci-
pere ex nobis non possumus, quae sunt Dei et in omni nostro quo-
libet specioso opere, in omni denique nostra cogitatione peccamus.
Conditi sumus ad vitam aeternam ut Dei imaginem in terris referre-
mus, nunc propter adnatam nobis ἀπειθίαν ferimur omnes in mortem
aeternam et ferre cogimur sathanam, qui nos ad suae imaginis sim-ili-
tudinem, h. e., contemptum et odium Dei pertrahere semper conatur.
Est igitur ea nostri imago, quam in nobis agnoscere omnes debemus:
Concipi et nasci in peccati servitute, subiectos tota vita nostra esse
inobedientiae, subiectos caecitati quod ad divina attinet, propendere
in omne genus peccatorum atque adeo in omni etiam nostro opere
peccare. Praeterea ferri nos in Sathanae similitudinem ac mortem
ipsam aeternam, nisi medicum haberemus, qui vitam nostram a tam
horribili interitu prorsus alioqui' inevitabili redemisset. idque non
propter nos, multo minus propter merita nostra ulla, sed propter no·
minis sui sancti gloriam, quae hoc poscebat, ut intelligeremus omnem
nostram salutem non a nobis ipsis nostrisve meritis sed a sola eaque .
gratuita illius misericordia et queri perpetuo et exspectari etiam
oportere. Differimus tamen a Sathana, quod ille destinata prorsus
voluntate ac contemptu voluntario agit quidquid agit. nos vero infir-
mitate nobis adnata peccamus. Ille non potest non perpetuo odisse
Deum, nos, etsi. sub ἀπειθίαν conclusi, omnem nostram substantiam
turpiter decoxerimus, reditum nihilominus tamen ad patrem nostrum
omnium longe indulgentissimum, prodigi illius filii exemplo, quando·
que meditamur. llle gehennam habet iam sibi et suis angelis in poe-
nam peccati sui constitutam, nos, etsi toti in illam quoque incredulitatis
nostrae inclinatione propendeamus, nondum tamen addicti illi sumus
propter Christum, qui mox a peccato promissus, continuo etiam ve·
neflcae illius viperae caput conterere in nobis coepit, ut etsi nihil
aliud quam gehennam tota vita nostra promereamur, non tamen ideo
ad illam condemnemur, praeterquam si Christi beneficium a nobis
contemptu ipsi nostro propellamus, id quod ex promissionum doctrina
clarius apparebit.

ᾗ 11. De divinis promissionibus.

Omnes promissiones quae ad salutem nostram quoquomodo perti·
nent, Christum intuentur atque hactenus ad nos pertinent, quatenus
et nos ad Christum pertinemus. Ille enim solus est-ostium, ille via
et vita, ille denique unicus Dei et hominum mediator, sine quo nemo
prorsus ad patrem coelestem pervenire unquam potest. Datae sunt

