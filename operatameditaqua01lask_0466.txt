334,

paululum etiam intueamur. Maius videtur Westphalo, Christ-nm Do-
minum nobis et nos illi subinde coniungi, etiamsi in nobis manere
non debeat, quam si eum, semel nobis coniunctum, perpetuo iam
deinceps in nobis manere atque inhabitare credamus. Et vilis est
tanto Prophetae perpetua illa, quae fide constat, corporis ac sangui-
nis Christi participatio‚ quae. non potest non esse salutaris ex Christi
ipsiusmet Domini testimonio, prae ea, quae in pane aut sub pane
seu per panem Ministri ipsius manibus corporaliter statis quibusdam
temporibus praebetur et ore carnali ad condemnationem percipitur,
nisi fides accedat, quemadmodum ipsemet Westphalus docet. Quod-
si est exitialis (sine fide) Westphalica haec corporis Christi mandu-
catio, nos certe pro illa contendere nolumus, nedum ut eam Erinny
Westphalicae invideamus. Si vero fidei accessione id fit, ut salutaris
esse debeat, ostendat Westphalus, corporeis id ministri manibus por-
rigi carnalique orc percipi posse, quod fide ad salutem apprehendi
debet. Rursum, si hactenus duntaxat in Coenae usu fidem requirit
Westphalus, ut credamus corpus Christi Domini esse revera διὰ εἴδους
et corporaliter in ipso pane aut sub pane Coenae‚ sic ut ministri
manibus corporeis porrigi in pane ipso aut sub panc oreque carnali
edi possit, (fol. 108) propter consecratoriam verborum Coenae recita·
tionem, atque huius talis fidei accessione salutarem effici iam putat
corporalem suam illam in pane aut sub pane Coenae corporis Christi
manducationem, — equidem, aut tanto magis salutarem esse fatebitur
quantumvis adulteratum ac profanatum in Papismo Coenae usum aut
abusum potius, propter certam illic fidem panis ipsius evanescentiae
et in corpus Christi transsubstantiationis, quanto maiorem fidem facit
corporalis praesentiae illic transsubstantiatio Papistica, quam Westpha-
lica in pane inclusio seu consubstantiatio, — aut, si fides transsubstan-
tiationis non facit salutarem corporis Christi in Papismo manducatio-
nem, multo minus proculdubio illam salutarem faciet fides Westpha—
licae sive inclusionis ac delitescentiae sive consubstantiationis *aut
qualiscunque tandem imaginariae connexionis. Utramlibet autem alteri
praeponat Westphahxs, certe neque utranque' Iudae proditori saluta-
rem fuisse (nedum alteram), neque utraque Iudam caruisse, Westphalus
docere potest. Contendat igitur pro qua ille velit, nobis ea corporis
Christi manducatio satis est, quam Christus Dominus, addita vitae
aeternae promissione luculentissima, sibi sufficere, manifeste testatur,
atque externis illam ac visibilibus symbolis mysticis demum etiam
exornavit ad fidei nostrae, semper alioqui vacillantis, exercitium et
salutarem in cordibus nostris obsignationem. Atque ad hunc Para·-
graphum id ita respondisse, satis esto.

u

