554 ΕΡ. Docrn.

et palpabilem se esse testetur, et ne quid de insensibilitate sui cor·
poris somniamus, vult ut hoc discrimine ipsum a spiritu quovis dis·
cernamus, quod spiritus sunt invisibiles et inpalpabiles, ipse vero in
corpore suo, dum adest, et videatur et palpetur? Torquent Pauli lo-
cum apud Ephesios, ut suam confirmant παντκχουσὶαιν et verbum
πληρόω ad localem impletionem referunt de qua tamen Paulus nihil
omnino cogitavit, Sed absolvenda perficiendaque omnia esse iudica-
vit in Ecclesia, posteaquam Dominus, quiet descenderat, idemque
quoque in coelum rursus ascendisset, quemadmodum (59) et Dominus
ipse venisse se ait, ut legem, a Patre suo per Mosem latam, non sol·
veret sed impleret, quod equidem ideo oommcmoro, ut intelligas nos
non esse qui vel in locorum interpretatione nobis nimium permitta-
mus, vel nostrae duntaxat rationis iudicium sequamur in impugnanda
coelesti hac nescio qua insensibilis immensique corporis Christi in
coena ipsius sub pane inclusione sive physica praesentia, sed eos po-
tius qui cum utrumque id nobis magno quodam supercilio obiiciant,
ipsi interim tamen fingunt corpus Christi insensibile, fingunt nava-bs
τοπον, fingunt ἶιὲιιὶμετρου, idque sine scripturae autoritate ulla, nisi
quod hanc suam talis corporis praesentiam coelestem esse volunt at-
que huius nominis celebritate illam commendant. At vero id docen-
dum esset, priusquam tanto impetu urgeatur. Nos nihil nobis credi
postulamus, nisi quod apertis scripturae testimoniis confirmaverimus,
quae ita equidem ad causam nostram accomodare studemus, ut in
omni nostra doctrina et fidei sequamur analogiam, quod sane in no·
bis Paulus potissimum requirit, et nullas omnino in scripturis pugnas
scientes et volentes seramus. Neque vero doctrinae nostrae de coena
Domini autores habemus vel Carolostadium vel Zwiuglium, quemad·
modum tu suspicari mihi videris, etiamsi in utroque pietatem, in al·
tero autem non vulgare iudicium curn summa eruditione coniunctum
libenter agnoscamus. Illud nobis quidem commune cum eis esse in-
genue fatemur, quod nos aeque atque illi physicam in pane corporis
Christi inclusionem seu praesentiam (omnis alioqui papisticae idolo-
latriae parentem) improbamus. Sed in verbis coenae explicandis non
prorsus sequimur illorum interpretationem. Non quod studium illo-
rum in hac parte damnemus, sed quod illos a proprio sacramento-
rum scopo nonnihil adhuc declinasse in sua interpretatione videmus,
quem aut nondum plane tum assecuti fuerunt, aut si sunt assecuti,
exprimere illum certe proprie non potuerunt, quemadmodum neque
nos id nobis sumimus etiam, ut non multo olim felicius adhuc post
nos argumentum hoc per alios explicetur. Ut autem nostram tibi in
verbis coenae enarrandis sententiam paucis et quam simplicissime
exponamus, nos neque in particula demonstrativa ταῦτα, neque item

