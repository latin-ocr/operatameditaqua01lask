ΕΡ. nocru. 499

quae neque vult, neque probat. Sic Paulus docet se agere quod non
vult malum et eam peccati⁴ servitutem legem membrorum seu carnis
appellat. Sed interim etiamsi ea membrorum lege seu carne legi
se pcccati servire fatetur, remitti hoc sibi nibilominus docet tamen
propter Christum, modo ut mente Deo serviat legique membrorum
repugnet. Et proinde veniale peccatum erit quod serva voluntate
nostra vel, ut Paulus ait, lege membrorum nos huc impellente, sed
mente nihilominus reclamante patramus, qua equidem, utcumque trans-
verse agimur, assentimur tamen Deo, eum esse bonum, legem illius
sanctam, breviter mente servimus Dei legemque illam membrorum
cum omnibus eius fructibus cum intra nos ipsos conscientiae nostrae
testimonio, tum vero apud Deum etiam perpetuo accusamus, eorum-
que certam condonationem per Dei misericordiam in Christo et pe-
timus et exspectamus. Deinde in hoc quoque differt a peccato mor·
tali sive voluntario potius veniale, quod hoc a servitute peccati no-
bis adnata seu membrorum lege demanat, illud vero nascitur ex ni-
mia indulgentia venialium peccatorum, quam Salomon profundum
peccatorum appellat. Impius, inquit, cum in profundum venerit pec-
catorum contemnit. Et quemadmodum ob adnatam nobis peccati
servitutem non possumus non peceare, ita rursum si venialibus pec-
catis nostris nimium indulgeamus, facile etiam in mortale prolabe-
mur. Quare danda est opera nobis omnino, ut mente nostra Deo
iugiter serviamus Sathanaeque tyranno nostro fide robusti modis
omnibus resistamus, ne qui nos iam sub venialis peccati servitutem
astu suo in Ada parente nostro pertraxit, idem etiam per nimiam
venialium indulgentiam sub mortalis demum quoque peccati servitu-
tem callide propellat, atque in nobis deinceps in aeternum triumphet.
Huc pertinent ieiuniae‚ eleemosinae et assiduae precationes tum pu-
blicae tum privatae. Huc et censura Ecclesiastica, in hoc sane potis-
simum instituta, ut qui sibi plusculum‘in viciis indulgent, neque
privata admonitione moveri videntur, publica saltem Ecclesiae autho-
ritate correpti a peccato voluntario, quoad eius fieri potest, coher-
ceantur. Iam quod ad imaginis nostrae rationem attinet, huic pec—
cato veniali velimus nolimus subiecti sumus. Qui dicit se non pec·
care, is autore Ioanne facit mendacem Deum ipsum, et adeo carere
peccato non possumus, ut tota vita nostra nihil aliud agamus quam
peccemus, iustitiaeque nostrae omnes quaelibet speciosae puriores non
sunt, quod ad nos quidem attinet, in Dei iudicio, quam est pannus
mulieris menstruo profluvio obnoxiae, quemadmodum propheta testa-
tur. Sed deputatur interim sanguine immaculati agni nostri Christi
Iesu, occisi antequam mundus fieret, iuxta providentiam Patris Dei,
qui in omnibus suis promissionibus filii sui unigeniti bostiam a mundi
33*

