381

ut, dum Papisticam tyrannidem defendi amplius non posse videt
propter retectam magna iam cx parte impietatem illius, novis (91)
rursum artibus impediat veram ac legitimam iuxta scripturas reli-
gionis instaurationem, proque tyrannide, quam alioqui invisam esse
novit, introducere conatur ἀνομίαν quandam, quae, sublato omni tum
Ecclesiasticae tum etiam politicae disciplinae usu, immedicabilem ad
extremum rerum omnium confusionem pariat. Hae sunt, inquam,
Satanae artes, quibus regni Christi instaurationem legitimumque illius
progressum impedire pro summa virili sua conantur. At vero nos
edocti sumuS, Deum esse ordinis, non autem confusionis, Deum. Ac
proinde, quemadmodum papismum eo potissimum nomine accusamus,
quod institutum a Christo Domino observatumque ab Apostolis ac
nobis omnibus commendatum Ecclesiastici totius ministerii ordinem,
inducto novo quodam sacerdotii sui Christo Domino adversarii gene-
re usurpataque demum tyrannide sua, supprimere conatus sit, ita et
istos impunitatis patronos haudquaquam in Christi Ecclesia audiendos
esse putamus, eo quod praepostere (92) libertatis suae patrocinio in-
stitutum etiam a Christo Domino observatumque ac nobis commen-
datum ab Apostolis totius Ecclesiastici regiminis nervum, legitimum
inquam et Ecclesiasticae et politicae disciplinae usum, abolere conan-
tur, cum non alio doctrina istorum spectare videatur, quam ad in-
auditam prorsusque horribilem rerum omnium perturbationem ac con-
fusionem. Nihil igitur vos a studio ac progressu instaurandae istic
verae religionis remorari debebunt, quae vel a Papismi, vel etiam a
praeposterae illius libertatis propugnatoribus proferuntur. ⁴Est quidem
aliquid, sed non est satis, Papismum sustulisse. Neque enim satis est
purgasse domum, ut inquit Christus Dominus3 alioqui exactus semel
cacodaemon, collectis secum aliis multo sceleratioribus, in domum re-
purgatam revertitur, si vacuam videat, et fiant posteriora prioribus
multo deteriora. Quare id quidem vobis praestandum est omnino,
sub hisce iam praesertim regni istic Christi in doctrina ipsius initiis,
ut Papismum universum a vobis (93) propellatis — nulla est enim so-
cietas Christo cum Antichristo —— si extremam a vohis calamitatem et
a patria tota depellere velitis. Sed satis non sit vobis, Papismum
propulisse; satis non sit, inquam, domum repurgasse3 verum in hoc
incumbite etiam, ne illam, ubi repurgata fuerit, vacuam relinquatis,
hoc est, ne post abiectam Papismi superstitionem idololatriam ac ty-
rannidem in restituendo protinus vero rursum ac puro omnino cultu Dei
publico iuxta doctrinam atque observationem Apostolicam instauran-
doque legitimo Ecclesiarum [ministerio] inprimis negligentes sitis. Hanc
enim domus suae custodiam Dominus ipsemet constituit, quae exac-
tum semel cacodaemonem a reditu deinceps arceat, et demum illam

