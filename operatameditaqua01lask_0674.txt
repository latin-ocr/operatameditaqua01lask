546 nr. nocrn.

cordiam, quemadmodum Iacobus et Petrus docent, idque testimonio
promissionum veri viventis et aeterni Dei, quas per Euangelium ad
nos in Christo delatas habemus. Porro μετάνεια seu mentis nostrae
innovatio testis est atque index adeoque et fructus etiam nostrae
regenerationis, (46) Innovatione enim sentimus, nos renatos esse
postquam adolevimus, per quam Spiritus Sanctus testimonium per-⁷
bibet, cum nobis ipsiS, tum vero etiam toti Ecclesiae, quod sumus
filii Dei. Quemadmodum iudex testis et fructus fidei est charitas,
quae nos certos reddit de nostra in Deum fide, dum eos a nobis
propter Christum amari sentimus, quos per doctrinam Euaugelii,
unius atque eiusdem nobiscum corporis membra esse scimus. Interim
tamen aliud est fides, aliud est charitas, ita aliud est proprie regene-
ratio, aliud innovatio, etiamsi in adultis alterum ab altero separari
non possit, quemadmodum et fides viva sine charitate esse non po-
test. Hic vero libenter assentimur adversariis, ad veram nostri in-
novationem necessarium esse verbi externi auditum fatemurque ver-
bum externum regulam esse nostrae innovationis, imo vero ita plane
sentimus, neminem vere innovari nisi credat, neminem vere credere
qui non audierit, non equidem doctrinas hominum, sed doctrinam
ipsius Dei nobis in Iesu Christi Euangelio revelatam. Sed negamus
ideo a baptismo infantes arcendos esse, quod innovari non possint,
quandoquidem Deus a circumcisione illos non exclusit, etiamsi ad
eam aetatem cordis circumcisio nihil pertineret. Alioqui aut eiusdem
erroris nobiscum Deum ipsum accusabunt adversarii, quod circumcidi
eos iusserit, qui corde circumcidi adhuc non poterant, si nos ideo
sua societate indignos esse putant quod eos baptizamus qui per in-
fantiam innovari adhuc non possint, aut in nobis amplius non re·
prehendent, quod iuxta Dei exemplum et voluntatem infantes nostros
baptizamus. Neque vero ideo a baptismo excludimus mysterium in-
novationis — Paulus enim baptismum et regenerationis simul et inno-
vationis lavacrum vocat —- sed inter regenerationis et innovationis
mysteria discrimen quoddam ex Pauli doctrina ponimus, atque ecppoe·
γιτικόν id esse docemus in baptismo, quod ad regenerationem perti-
net, παραινετικιὶ vero ea omnia, quaecunque iuxta baptismi allegorias
ad nostri abnegationem atque innovationem reseruntur. Estque bap-
tismus apud nos non ipsa regeneratio (prior est enim sacramento
promissio et promissione item voluntas illa Dei per quam a morte
ad vitam iuxta copiosam illius misericordiam regeneramur), neque
item est renovatio ipsa, nam alios ante baptismum, alios vero longo
post baptismum intervallo renovatos esse legimus: sed est σφραγίς
nostrae regenerationis sive acceptationis in gratiam Dei propter
Christum, propter quem infantes quoque nostri servantur, et est

