388

stitnat Ecclesiis privata autoritate sua, sed, si qui in una aliqua
provincia de instauranda religione consentiunt, hi ut ea de re unani-
miter (109) deliberent et convocatis suis ministris praestantioribus
parcissime et simplicissime aliquid instituant, tantisper observandum
sine ullis cuiusquam praeiudiciis, donec publica autoritate totius regni
certa totius ministerii forma ordinetur. Ad eam porro rem spero non
fore inutilem libellum nostrum, quem eam potissimum ob causam
Regiae isthic Maiestati et toti patriae dedicavi. Ac quemadmodum
illum snae Maiestati atque item Amplissimo ipsius Senatui misi, ita
vobis quoque pro mea in patriam nostram fide atque observantia li-
teris hisce meis adiunctum mitto, et or0‚ ut meum hoc qualecunque
officium, meam item hanc apud vos in scribendo libertatem, pro ve-
stra pietate boni atque aequi consulere velitis, quibus pariter om-
nibus ac cuique singillatim me officiosissime commendo.
Francforti, ultima Decemb. Anno 1555.

Vestri pariter ac singillatim omnium studiosis-
simus,

Ioannes ἐι Laseo. (110)

[BASILEAJQ EX OFFICINA IOAN-
nis Oporini, Anno Salutis humanae M.D.LV1.
Mense Martia]

