suMMA coNra. nr: cosm. 473

signata cum siguis ita connectat, ut, quisquis elementa coenae sumit,
is eorum quoque signata, hoc est, corpus et sanguinem Christi sum·
psisse credatur. Hi porro docent Coenam Domini non pertinere ad
alios, quam propter quos est a Domino instituta. Certum esse autem,
non propter impios, sed propter fideles Coenam a Domino institutam
esse, ad sui beneficiorumque suorum, morte sua nobis promeritorum,
recordationem, ·—— et proinde ad quos Christi beneficia non pertinent,
ad eos etiam Coenae mysteria non pertinere, etiamsi Coenae elementa
in suam ipsi perniciem certamque damnationis suae obsignationem
edant. Unionem vero sacramentalem constituunt, non in connexione
ulla individua signatorum cum signis, ut vocant, sed in ministerii
Ecclesiastici efficacia a Domino ipso instituti, quod, ut ad confirman-
dam piorum fidem potissimum institutum est in sacramentorum om-
nium administratione, ita ad impios, qui nolunt credere, quod ad
eius efficaciam attinet, referri etiam non possit. (115¹›) Confirmant
hanc suam doctrinam Iudae proditoris exemplo, qui ex ipsiusmet
Christi Domini manibus elementa quidem percepit, mysteria non
percepit, imo vero Sathanam curn elementis sumpsisse legitur, qui
certe cum sacrosanto Christi corpore sumi non simul potuit, praeter-
quam si 'Christi Domini cum Belial communionem aliquam contra
doctrinam Apostolicam statuamus. Addunt et hoc praeterea, oportere
omnes qui Christi Domini corpus in coena sua edunt et sanguinem
eius bibunt, habere cum illo etiam eorum omnium communionem,
quae corpore ipse suo pro nobis in morte tradito sanguineque item
suo pro nobis fuso promeruit, Neque enim ideo Coenam Domini
constitutam esse, ut nostram cum Christo communionem iuxta sub-
stantiam duntaxat corporis et sanguinis ipsius obsignet, sed iuxta id
totum etiam, quod nobis morte iliius promeritum esse non dubita-
mus. Unde et a Paulo Coenam Domini vocari dicunt καταγγέλιοιν,
a Christo item ipso ἀνάμνησιν, non tam equidem incarnationis suae,
iuxta quam sane omnes, et pii simui et impii, communionem cum
Christo Domino ha-(llssa)bent‚ quod quidem ad carnis et sanguinis
substantiam attinet, quam potius mortis ac crucis suae, ut illius po-
tissimum virtutem atque efficaciam in nobis Coenae suae testimonio
obsignari credamus. Qui ver0‚ inquiunt, eam cum Christo communio·
nem habent, quae nobis Coenae usu designatur, neque illi sine Christo
damnari etiam poterunt. Quare si impii quoque corpus Christi in
Coena edunt et sanguinem eius bibunt, neque Christus sine illis reg-
nabit iam, neque impii sine Christo damnari etiam possunt. At
vero Christum Dominum, Deo iam, non autem impiis vivere dicunt,
nedum ut cum impiis damnari possit, -— nullam igitur impios cum
Christo habere in Coena sua communionem, et proinde neque corpus

