DE onmsm INCARNATIONE. 17

caro nulla est praeter nostram, quae quidem (sed snb spe gloriae in-
terim) et morti sit obnoxia et peccam. Constat iggitur ex hac Pauli
argumentatione, Filium Dei, nostrae et non alterius ullius carnis par-
ticipem factum esse, atque hac ratione formam nostrae servitutis as-
sumpsisse. Iam et verbis ipsis Paulinis nihil clarius esse po-(C ib)test.
Ait Filium Dei participem factum esse carnis et sanguinis3 22- extare
igitur prius oportuit eam carnem, cuius particeps esse debebat. Quo
pacto enim participaremus iis, quae nusquam extarent? Deinde parti-
cipare non possumus nisi cum aliis3 quod enim soli obtinemus, eius
sanc partem habere non dicimur, sed domini ac possessores totius
appellamur. Igitur cum Paulus testatur, Filium Dei participem factum
esse carnis et sanguinis, docet simul, ipsum non aliam sane carnem
ullam assumpsisse, quam eam, quae et antea iam extitisset, et aliis
etiam communis praeterea esset. 'Participem enim fieri alicuius rei
aliud nihil est, quam venire in eius communionem3 id plane nobis
significat vox graeca μετέχειν, hoc cst, cum aliis simul habere. Quo
quidem verbo hic usus est Paulus, ut doceret, Filium Dei non ullum
aliud genus carnis (sibi videlicet soli proprium) assumpsisse, sed in
communionem, seu participationem, venisse eius carnis (nimirum huma-
nae), quae et antea multo extabat, et aliis etiam communis erat. Nulla
autem alia caro extabat praeter nostram (ut dictum est), ad quam
equidem, etsi peccato ac morti (C iia) subiectam, promissiones interim
vitae aeternae (Christum intuentes) pertinerent. Huius igitur et nullius
alterius carnis Filium Dei participem factum esse constat, cum certum
sit, eum nostra causa egisse quicquid egit. Quid! quod ne id quidem
ociosum est, quod ait: similiter illum participem factum esse carnis et
sanguinis, hoc est, ad eundem modum, — nempe per conceptionem
et nativitatem naturalem, praeterquam quod sine Patre homine est
homo, quemadmodum et sine matre aeternus est ac immortalis Deus3
refertur enim participatio carnis in Christo hac voce similiter ad
puerorum naturam,¹ qui et ipsi carnis et sanguinis communionem ha-
bebant, ut et hinc appareat, Filium Dei, licet sine Patris hominis
ministerio (id enim diserte ab angelo et virgine ipsa matre docemur)
,non alio tamen ullo modo participasse carni et sanguini (quod quidem
ad matris personam attinet, in qua nihil exceptum legimus), quam illis
pueri antea communicassent: nedum ut ullo e coelo, vel undecunque
aliunde, quam e matris substantia carnem Christi (C iib) Domini de-
ductam esse putemus. Sed omnem prorsus dubitationem tollunt rcci-
procae voces additae, eorundem ipsorum. Quae enim reliqua dubi-
tatio esse potest, Filium Dei nostrae et nullius alterius carnis, nostri
item et nullius alterius sanguinis participem factum esse, cum ipsemet
Dei Spiritus per os Pauli testetur, illum participem factum esse, non

Ι. 2

