418 Responsm Anv. nosnnvt.

alioqui lapide illo angulari Christo Domino obfirmata, cui primarium,
hoc est, fundamenti locum in Catholica ipsius Ecclesia libenter tri-
buimus, quam coniurati sensus ac consensus, quem tantopere urget
Hosius, centies mille suarum Ecclesiarum. Malumus Propheticum
de Apostolis testimonium sequi. (67) qui pro Patribus filios nobis
natos (Apostolos inquam) atque per universum orbem terrarum salu·
taris Doctrinae principes constitutos esse docent, ut omnis alioqui
sensus ac consensus Ecclesiae ab autoritate doctrinae Apostolicae,
’ quarn Scriptis suis potissimum ad nos transmiserunt, non autem doc-
trina Apostolica a sensu ac consensu ullius etiam, nedum Hosianae
nescio cuius Ecclesiae, dependeat omnino. Malumus item Apostoli-
cum de prophetis vicissim audire testimonium, quo uobis Prophetica
oracula ita commendantur, ut ea non equidem humana ulla persua-
sione industria ac voluntate, sed ipsomet Spiritu Sancto auctore ad-
flata nobisque ita demum tradita esse constet, ut intelligamus illo-
rum veritatem, non sane ab hominibus ullove sensu ac consensu ip-
sorum, sed ab ipso eorum autore, omnis alioqui veritatis Doctore,
petendam et expectandam esse, sine cuius alioqui dono nemo vere
potest dicere nDominum (68) Iesum'', etiamsi sensum ac consensum
omnium Hosianarum' Ecclesiarum praetendat. Ac rursum nemo per
Spiritum doctus potest dicere nAnathema Iesum”‚ etiamsi illi sensus
ac consensus omnium Hosii Ecclesiarum modis omnibus reclamet.
Praeterea credere malumus Paulo Apost010‚ quam Apostatae Hosio,
non tam equidem caput a corpore, quam potius a capite corpus to-
tum pendere, cum alioqui non corpus capiti. sed caput corpori iuxta
mensuram unius cuiusque partis seu membri incrementum praebeat
ad eius aedificationem, cum in vita, tum vero multo maxime in salu-
tari doctrina ipsiuS. Postremo cum Christus ipsemet Dominus pro
iis duntaxat precetur, qui, non sane per sensum ac consensum ullius
omnino, ne dicam Hosianae, Ecclesiae, sed per doctrinam Apostolo-
rum in ipsum aliquando credituri essent, mirum videri Hosio non
debet, si nos ipsam Apostolorum doctrinam, ut ad nos Christi illa
Domi-(69)ni precatio pertineat, omni sensui ac consensui omnium
etiam Hosii Ecclesiarum modis omnibus anteponendam esse statua-
mus, ut interim taceam, quod olim iudicem omnis nostrae vitae ac
fidei habituri sumus, non equidem sensum ac consensum Hosianicae
Ecclesiae, sed ipsum sermonem ac doctrinam Christi, quam nobis per
Apostolos se ipsemet tradidisse testatur. Ut igitur ad primam Hosii
ratiocinationem respondeamus, fatemur, sensum ac consensum Ca-
tholicae Christi Ecclesiae nobis sequendum modis omnibus esse,
quandoquidem illa perpetuo et Christum Dominum pro suo unico
summo atque aeterno capite et se pro Mystico ipsius corpore, Pro-

