ΕΡ. noc'rn. 525

et mutuam locorum collationem. (31) Primum autem adferemus ea,
quibus nos paedobaptismum nostrum confirmamus. Deinde vero quae
ab adversariis obiiciantur refellemus. Agemus vero bona fide et pau-
cis, ut qui non tam de numero argumentorum ad ostentationem
quam de virtute potius ad fructum aliquem faciendum cogitandum
esse putamus: pondererari ea malumus quam numerari.

Primum igitur e scripturis hoc habemus: Unum esse utriusque
Ecclesiae aeternum atque immutabilem Deum, unam per Christum in
illum utriusque Ecclesiae fidem, unam in utraque Ecclesia proposi-
tam promissionibus salutis nostrae rationem, denique unam unius
perpetuo Dei utramque Ecclesiam. Paulus vero docet proposito nobis
circumcisionis exemplo sacramenta σφραγῖδας esse nostrae salutis
oblataeque in Christo divinae erga nos gratiae. Appellat enim, ut
antea quoque diximus, fidei iustitiam eam Dei iu nos benevolentiam,
qua nos ille propter filium suum, olim promissum, nunc vero iam
exhibitum, acceptat, ac iustos adeo ad salutem reputat etiam, cum
tamen natura nostra aliud non sumus quam peccatores, si illi modo
non prorsus diffidamus Docet item patres nostros eandem nobiscum
escam spiritualem edisse et idem bibisse poculum, nempe Christum.
Iam his ita positis atque scriptura confirmatis, ita demum non sane
ex humana Philosophia sed e verbi divini autoritate argumentabimur.
l. Quorum unus est perpetuo aeternus atque immutabilis Deus, una
omnium salutis ab aeterno in Christo proposita ratio, una fides, una
Ecclesia, idem spiritualis cibus ac potus, eorum non possunt esse
nisi eadem etiam sacramenta. 2. Iudaeorum pariter ac Graecorum unus
atque idem perpetuo Deus, una ab aeterno salutis in Christo propo-
sita ratio, una fides, una Ecclesia idemque spiritualis cibus ac potus.
3. Ergo Iudaeorum pariter ac Graecorum non possunt esse nisi eadem
etiam sacramenta.— Maior apte deducitur ex supra scriptis testimoniis,
nisi si sacramenta nostra neque ad fidem,·neque ad Ecclesiam, neque
ad spiritualem illius escam aut potum referri omnino velimus, sed
tum plane ne sacramenta quidem erunt. Minorem probat tota Pauli
ad Rhomanos epistola. Quod si eadem sint utriusque Ecclesiae sa·
eramenta, qui fieri id iam potest, ut commutatis illorum symbolis alia
aliis non succedant? aut si succedunt, quo pacto demum, qui man·
dato Dei ad usum illorum admittuntur in vetere Ecclesia, iidem ab
eo apud nos hodie arceantur? Id equidem utrumque probandum esset
adversariis, priusquam encomium canant, cum nos et eadem in
utraque Ecclesia sacramenta esse ex praedictis testimoniis et eundem
illorum usum retineri debere doceamus. Atque optandum est sane,
ut aut hoc clare et delucide faciant, aut ne amplius Ecclesiam Dei
scindunt. Sed hic respondenti Si idem usus esse debeat baptismi et

