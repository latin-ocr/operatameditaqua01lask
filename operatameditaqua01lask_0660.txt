532 rr. noch.

Marci capitum non equidem institui ullum aut Euangelium aut bap-
tismum docemus, cuius utriusque usus iam apud iudaeos alioqui du-
dum erat, sed quod iudaeis tum solis donatum adhuc erat, id iam
hisce locis ad omnes gentes sive omnem creaturam transferri, idem-
que hoe loco utroque demum significare voluisse ac si dixisset: «Hac—
tenus dum vobiscum eram iudaeis me attemperare volui ut illos patri
meo lucrifacerem, dicebam me missum non esse nisi ad Israelis ovi-
culas, dicebam iniquum videri posse, filiorum panem canibus obiici,
nolebam ut et vos cuiquam omnino praeter illos serviretis. At nunc
posteaquam hisce omnibus nihil est profectum, neque per me neque
per vos, imo vero me etiam, quem ut medicum agnoscere debebant,
ita crudeliter occiderunt, auferam ego ab illis iam vicissim etiam
hunc honorem, quo illos pater meus hactenus est dignatus, nempe
ut regni divini, h. e.‚ Ecclesiae sedem apud se haberent, eumque per
vos ad gentes omnes transferam iuxta Euangelii mei doctrinam. Euntes
igitur docete seu praedicate Euangelium omnibus gentibus sive omni
creaturae, et ne putetis eandem esse legis Mosaicae et mei Euangelii
rationem, aperiam vobis utriusque discrimen paucis: Lex Mosi docet
perire omnes, qui legi per omnia non satisfaciant, ego merito meo
servari omneis qui mihi credant doce0. Lex condemnat omneis, quo-
rum praeputium octavo die non circumcidatur. Ego qui resectum
totius orbis praeputium, h. e., noxam omnium peccatorum corporis
mei hostia expiavi, non requiro amplius quod mei umbra erat, sed
testimonium tantum mei erga omnes beneficii in baptismo exstare
volo, ut se in me mundos omnes esse intelligant, quicunque servari
volunt. Hoc meum est Euangelium, quod vos omnibus gentibus an-
nuntiare debetis, baptizantes interim eos in nomine Patris et Filii
et Spiritus Sancti et docentes eos servare omnia quaecunque praecepi
vobis.'' Sic nos utrumque locum istum interpretamur et praestitisse
hic Dominum dicimus, quod alibi promiserat, h. e., Euangelium, Ec-
clesiam ac Dei adeo regnum totum a iudaeis ad omnes totius orbis
gentes transt-ulisse. Quod si nobis hic reclament adversarii, osten·
dant ubi legem illam de interdictis gentium viis Dominus relaxarit,
promissionique suae satisfecerit. Si vero id nusquam habetur eviden-
tius, desinant loca haec torquere, quae nihil ad institutum ipsorum
faciunt, neque amplius imperitam multitudinem fallant. Tantum ab·
est autem ut haec loca patrocinari doctrinae illorum possint, ut con-
tra illos faciant etiam, si illa mutuo collata recte expendant. Quod
enim hic baptismum institui docent, id vanum esse ostendimus, cum
certum sit multo antea Apostolos mandato Domini baptizasse‚et apud
Marcum nullum prorsus habetur de baptismo, eo quidem loco, man·
datum. Praeterea Mattheus contra illos plane facit, dum baptismum

