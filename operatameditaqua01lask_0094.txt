Lxxxvl PRAEFATIO.

meden, by Gellium Ommatium (sici) Anno 1558 Sep-
temb. 20.

In ipso textu vero prorsus cum editione huius versionis
secunda concordat, et nonnisi levissima quaedam observatu
vix digna reprehenduntur in vocabulorum elementis compo·
nendis discrimina.

An pluries etiam haec versio praelo subiecta sit, incertum
est. Crediderim tamen, propterea quod Heidelbergensis Ca-
techismus e Datheni versione, qui Lasci Catechismum apud
populares excepit, decennio plus tertiam editionem egreditur
et in tantum temporis spatium unius editionis exemplaria vix
suffecerint ¹).

[n textu nostro ad litteram excusam invenies vetustissimam
huius versionis editionem, quae a. 1551 Londini prodiit, una
cum latina reproductz'one, quemadmodum vocari solet, quam
ipsi curavimus. Ad calcem ubique e secunda editione varias
adscripsimus lectiones, quas memorabiles deprendimus, et in
margine versionis belgicae scripturae locos ex editione a. 1551,
in margine vero textus latini, eos qui in editione a. 1553
reperiuntur, sedulo annotavimus. Originalis huius Catechismi
textus, latino proculdubio sermone, ab a Lasco compositus,
ut et prisca idiomate Frisiae Orientalis versio, plane excidisse
videntur. Belgicae versionis editionem primam et secundam
possidet mihique officiosissime in usum meum concessit Vir
plur. vener. waiam, Ecclesiae Frisiae Orientalis Superinten·
dens et in pago Suurhuusen sacrorum antistes: — editionem
secundam praeterea asservat Bibliotheca Emdana (Theol. 80.
1323); - tertiam denique administrare potest Bibliotheca
Remonstrantium, quae Amstelodami est (N. 115).

Sententiam, quam hic paucis expedivimus, a. 1783 acriter
impetiit vir doct. Baucfflfflu& qui in urbe Appingadam tunc
temporis Rectoris munus cum sacro ministerio coniungebat.
Incredibili, qua callebat, loquacitate in opere periodico
η Boekzaal der yeleerde wereld’' demonstrare ille conatus est,

¹) Commemoratur etiam editio 4a. ai 1563 Cf, Bnucmmus, Boekzaal der qeleerde
wereld, Pars. 139. n. 1783 m. Octobr. p. 421. Mamm, openl. kerleleer der Eo.
Geraef. Gem. in Enctlen. Emdcn 180431. p. 136: nullibi tamen eam deprehendere
potui.

