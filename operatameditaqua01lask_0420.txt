288

cipibus et doctis et Ecclesiis, illius nomine conjunctis, petendam esse.
Alterum autem, eam solam interpretationem defendendam esse, quam
Ecclesiae, quae illam receperunt, non quidem semper postea (hoc enim
non ita facile probaverit), sed per aliquot duntaxat annos docuerunt
et defenderunt. Quodque ad prius illud attinet, quis uon videat fu-
cum westphali, dum Confessionem negat autoris esse, quod non per
ipsum, sed per Principes sit exhibita? Quid! si enim Principes, qui
Confessionem Caes. Majestati exhibuerunt, non equidem illam veluti
praemansum quoddam in os autoris ingesserunt, sed, de fide potius
pietateque et eruditione hominis optime alioqui persuasi, provinciam
scribendae Confessionis totam uni illi prae aliis omnibus concredi-
derunt, scriptamque, ut extat, juxta autoris unius illius proculdubio
explicationem receperunt, receptam comprobarunt, comprobatam Caes.
Majestati ac reliquis totius Imperii Ordinibus exhibuerunt, atque om-
nes illam demum totius Imperii Ordines, ut est exhibita, confirma-
runt et publico ad extremum foedere sanxerunt. Quid, inquam,
etiamne adhuc negabit Westphalus, Confessionem ipsam unius illius
(fol. 29) autoris esse, ut ab eo non petatur illius explicatio? Ac
non potius vera ac legitima Confessionis interpretatio, invitis etiam
omnibus Westphali furiis, petenda erit ex publico ipso Confessionis
scripto, ut extat, aut unius alioqui illius autoris explicatione, cui il-
lam uni omnes tunc Principes et scribendam commiserunt et scriptam
approbarunt et approbatam publico Imperii foedere sanxerunt, quam
ut novos ejus interpretes, et quidem incognitos, quaeramus? Sed
aliud agit Westphalus Profetica simplicitate sua. Ad Principes pro-
vocat, non quod Principum ipsorum interpretatione stare velit, quam
nullam alioqui expectat, sed quod putet hoc praetextu non Confes-
sionis modo interpretationem, verum causae etiam totius summam, ad
se et suos syncretistas pertrahi posse. Id sane facile est videre, dum
altera protinus collectione addit, eam potissimum sententiam defen-
dendam esse, non quam Principes alioqui ipsi allaturi essent, sed
quam Ecclesiae annis aliquot docuerunt et defenderunt. Ecclesiae
autem Westphalo non sunt, nisi Ecclesiarum Pastores, quos secum
conspirasse novit. Quisquis enim ab ipso dissentiat, protinus illi est
Fanaticus Sacramentarius et chrmerus. Caeterum demus hoc West-
phalo, ut Confessionis interpretationem ab Ecclesiis, (luae eam rece·
pei-unt, petamus, numerabunturne duntaxat, ac non etiam ponderabun-
tur illarum sententiae? Quodsi hactenus sunt ponderandae, quatenus
Confessionem ipsam, ut est exhibita, receperunt, — equidem, quatenus
eam non ita, ut est Caes, Majestati exhibita, receptam esse ab illis
constat, hactenus etiam (fol. 30) interpretatio, quam adferent, neque
locum neque pondus ullum in exponenda Confessionis mente obtinere

