550 ΕΡ. ΒΟΟΤΒ.

in ea corpus et sanguis ipsius pani et vino naturaliter ac realiter
connectantur atque adeo etiam includantur. Id si docebunt, libenter
hic nos traderemus aut a nostra societate excluderemus omneis, qui
a nobis hac duntaxat in parte dissentirent. Sin minus, cur hic quod
non accepimus, traderemus aut a nostra societate excluderemus om-
neis, qui a nobis hac duntaxat in parte dissentirent? Certe cum ex
coenae verbis doceri id certo non possit (quemadmodum mox apparebit)

et nihil praeterea in scripturis exstet, quod ad doctrinae huius con-
firmationem quoquomodo faciat, nos magnum in illa momentum po-
nendum non esse putamus, praesertim cum et multa dissidia in
Ecclesia pepererit hactenus et causam Euangelii apud illius adver-
sarios gravissime infamarit. Mitto hic corporis et sanguinis Christi
immensam illam πκντειχσυσὶκν, qua non tollitur solum discrimen
omne escae spiritualis a reliquo ciborum genere, sed ipsa etiam veri
in Christo hominis ratio aboletur. Mitto prodigiosam imaginationem
ac transsubstantiationem, omnis papisticae idololatriae parentem. Mitto
et abominationem illam translati ad symbola haec propitiatorii sacri-
ficii atque ad vivos demum pariter ac mortuos quaestus gratia ap-
plicati. Haec omnia non aliunde nobis orta sunt, quam quod pleri-
que aliud sibi quidvis in hae coenae dominicae causa, quam Domini
ipsius institutionem eiusque finem praecipuum intuendum esse puta·
runt. (49) Nos igitur coenam Domini non aliunde metiemur. quam
ab eo fine potissimum, ad quem proprie institutam esse ipsius Do-
mini verba testantur, ae defixis in illum oculis, id tantum coenae
tribuemus, quod ad eum ipsum finem ad quem proprie instituta est
citra controversiam pertinebit. Testatur autem Dominus ipse verbis
minime obscuris, quam ob causam potissimum coenam hanc suam in-
stituerit, nempe ut esset sui apud nos reminiscentia sive recordatio.
a Hoc facite'' inquit nin mei recordationem‘'. Idem porro testatur et
Paulus repetens magistri sui verba et addit eam ipsam Christi in
coena sua reminiscentiam constare potissimum mortis sui considera-
tione. Vocat enim coenam mortis dominicae καταγγελεῖαιν, cuius nos
alioqui admonerent etiam sumpta separatim corporis et sanguinis sym-
bola. Neque vero haec Christi Domini reminiscentia aut mortis illius
rememoratio consistit in historica duntaxat mortis suae recordatione,
sed in meriti potius ac virtutis illius pia diligenti et minime ociosa
reputatione, nempe nostrum esse iam id totum quod ipse in carne
nostra, tradito videlicet in mortem corpore effusoque item sanguine
suo, nobis promeruisset, quandoquidem is pro nobis pertulit, quid·
quid omnino pertulit, et quemadmodum iniquitates nostras omnes in
se recepit per naturae nosti-ae participationem, ita suorum vicissim
omnium communionem nobis donavit in corporis et sanguinis μετουσίᾳ,

