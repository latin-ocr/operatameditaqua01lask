nn sxcmmnmus ncctnsur. cflmsm. 223

et velle esse praesentem: ita praesertim, ut manibus humanis teneri
distribui ac percipi possit. Et sane nega-(fol. 129b)ri non potest
etiam, de corporis illum sui abitu loqui, dum se abire velle ait. Dum
igitur utiliorem nobis fore praedicit Christus abitum suum a nobis
ad Patrem, quam perpetuam nobiscum corpore suo praesentiam,
sane doctrina haec de reali, iuxta ipsam speciem, eorporis sui apud
nos praesentia, ne dicam de distributione per ministrum ac percep--
tione, utilis in Christi Ecclesia censeri nullo modo potest.

Sed, si aut incommoda. aut absurda, aut ipsas etiam in Scripturis
pugnas observemus, fateri omnino cogemur, non modo non esse uti-
lem doctrinam hanc in Christi Ecclesia, sed noxiam potius et di·
gnam, quae prorsus aboleatur. Ac primum incommoda, quae haec
doctrina secum adfert, intucamur.

Nos in doctrina nostra dicimus, perpetuam esse, neque interrumpi
unquam nostram cum Christo ⁴D. communionem in corpore et san-
guine ipsius, praeterquam si illum destinato contemptu nostro ipsi-
met violemus. Eam vero ita perpetuam communionem nostram cum
Christo obsignari in nobis usu sacramentorum legitimo, ut, quod
iamdudum alioqui fidei nostrae testimonio possidemus, id magis ac
magis impressum animis nostris in dies csse sentiamus. Hace vero
istorum (fol. 130³) doctrina adfert nobis secum interruptionequuan·
dam eius ipsius nostrae cum Christo communionis, quam nos perpe-
tuam esse docemus, dum nos tum demum potissimum Christo Domino
vere communicare docet, cum nobis realiter iuxta ipsam speciem
corporis et sanguinis sui substantia, sive in signo Sacramentorum,
sive in eius elementis exhibetur. Etenim, si tum demum potissimum
vere Christo Domino communicamus, dum nobis ita substantia cor·
poris sui exhibetur, — certe non tam vere communicamus, dum non
exhibetur. Non semper autem exhibetur, quia non semper coena
dominica administratur. Non semper igitur vere ac plene ad salutem
nostram Christo Domino communicaremus, imo vero non alias plene
ac vere communicaremus corpori et sanguini Christi, quam in solo
duntaxat coenae usu. Quae res quantum nobis adimat verae consola-
tionis, quantumque quieti conscientiarum nostrarum in Christo de-
trahat, illi omnium optime sentiunt, qui cum sua conscientia, ut il-
lam Dco approbent, colluctantur. Quantum enim absumus a plena
illa veraque ac salutari communione corporis et sanguinis Christi,
tantum nos etiam proculdubio a (fol. 130b) spe vitae aeternae abesse
oportebit, dum in coenae Dominicae usu non versamur.

Non igitur nostra nos doctrina consolationem eripimus Ecclesiae
Christi, dum realem illam corporis Christi praesentiam a coenae ele-
mentis aut ministri in illa opere submovemus, sed qui nos hoc nomine

