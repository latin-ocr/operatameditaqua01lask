373

vel certe non sine praeiudiciis legerunt. Nos enim disertis verbis
postulamus, ne nobis ulla usquam fides habeatur omnino, nisi quate-
nus omnis nostrae doctrinae fontes in scripturis sanctis evidenter
commonstremus. Aut igitur Propheticam simul atque Apostolicam
doctrinam novitatis accusent, aut desinant nostra novitatis accusare,
quorum fontes luculentissimos in Scripturis extare, negare omnino
non possunt. Porro dum nostram doctrinam novitatis insimulant,
eorum se ipsimet discipulos ac successores esse declarant, qui, etsi
virtutem divinam in Christo Domino eiusque doctrina conspicerent
manifeste, novitatis illam tamen, cum aliud nihil possent dicere, ac·
cusant. Quibus equidem hoc loco aliud non respondemus, quam
quod Christus Dominus Pharisaeis olim legitur respondisse, cum ab
illis et ipse novitatis cu-(69)iusdam in astringenda repudii indulgen-
tia accusaretur indulgentiaeque illi inducta a Mose antiquitas prae-
texeretur, nempe, ab initio non sic fuisse. Ac proinde, ad quem mo-
dum Christus Dominus astrictioni suae falso obiectam esse per Pha-
risaeos nuperam illamprae matrimonii origine Mosaicae indulgen-
tiae antiquitatem, revocata alioqui tota controversia ad primam matri-
monii originem, a qua propter populi obstinationem, Mose alioqui id
permittente, discessum erat, — ita et nos doctrinam nostram a Pharisaeis
istis, nostri temporis antiquariis, falso novitatis accusari dicimus, dum
a Papisticis omnibus quantumvis receptis constitutionibus decretis ac
ritibus ad primam Ecclesiae Christi originem primumque illius (Pro-
pheticas inquam et Apostolicas scripturas) provocamus, et cum Do-
mino dicimus: Ab initio non sic fuit. Ac quemadmodum Christus
Dominus non posse ab ullo homine dissolvi pronunciat, quod Deo
ipso autore con-(70)iunctum esset, ita et nos nihil eorum mutari
violarique ullo modo potuisse dicimus, neque per Papas ullos per
male conciliata quaevis ipsorum concilia, quae per Christum Dominum
in sua Ecclesia instituta perque eius demum Apostolos observata et
nobis ad extremum scriptis eorum commendata esse constat. Quid?
quod nos multo nuno rectius, quae ab istis violata abolitave sunt, ad
legitimos suos in Scripturis fontes revocare conamur, inclarescente
praesertim ubique iam divino beneficio doctrina Euangelii christi,
quam olim Mosaica illa repudii indulgentia Christo Domino autore
ad primam matrimonii originem revocabatur, etiamsi illam a Christo
Domino, ut alia omnia, et iustissime et sanctissime revocatam csse
non dubitamus. Nimirum dubium non est, Mosen, fidelem alioqui
Dei ministrum, nibil et hic, ut alibi ubique, sine peculiari hauddubie
verbi divini oraculo egisse. Papam vero constat conatum esse semper
cum suis omnibus omnem prorsus divinam Ecclesia-(7l)stici mini-
sterii ordinationem omnino subvertere, quo suae tyrannidi atque im-

