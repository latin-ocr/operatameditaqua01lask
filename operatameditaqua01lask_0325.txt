1>ss SACRAMENTIS ηοω-,51η onnlsrl. 193

nem, tanquam signum ad coenam pertinens, observari volunt. Sed
nos collata Euangelistarum narratione videmus, tres illic Christi Do-
mini diversas inter se actiones. Pri-(fol. 93b)mam, Agni Paschalis
coenam. Alteram, pedum Apostolicorum lotionem (ad hanc enim a
mensa Dominum surrexisse Ioannes testatur). Tertiam, coenae suae,
novi inquam Testamenti, institutionem, ad quam lotis iam pedibus
Apostolicis resumptisque rursum vestibus Dominum progressum esse
denuoque mensae accubuisse videmus. In hoc igitur altero ad men-
sam accubitu, non autem antea, coenam a Domino institutam esse
videmus, ut neque agni Paschalis coena, neque item pedum illa lotio,
ad coenae dominicae signum referri quoquomodo possit.

Sed hic nondum cessant quidam, et plures nihilominus cibos in
coenae Dominicae usu adhibendos esse putant, quod Christus Domi-
nus denuo ad mensam accubuisse atque Apostolis vescentibus, ut ait
Mattheus, coenam suam instituisse legatur.

At vero non idco efficitur alios cibos pro coenae Dominicae signo
adhibendos csse in illius administratione, quod Dominus coenam
suam edentibus quidvis aliud discipulis instituisset, nisi doceatur,
illum ab aliis cibis illis coenam suam auspicatum esse. Id porro
adeo doceri non po-(fol. 942¹)test, ut plane diversum ex Paulina nar-
ratione doceatur, nempe Christum Dominum, etiamsi discipuli post
novum illum eius accubitum alia quoque edissent, non tamen ab aliis
cibis ullis coenam suam auspicatum esse, sed ab ipsa panis ac poculi
coenae in manus suas sumptione, gratiarum actione, distributione et
Apostolorum participatione. Dominus Iesus, inquit, in ea nocte, qua
traditus est, accepit panem ete. Ex hac sane Apottolica narratione
clarissime apparet, Dominum ab ipsa panis in manus suas sumptione
et gratiarum actione coenam suam mysticam novi testamenti auspi-
catum esse3 et proinde, quod ille in signo ipso coenae suae censeri
noluit, nos quoque pro signo illius habere non debemus, multo mi-
nus autem urgere tanquam necessarium, cnm in nulla dominicae in·
stitutionis parte reperiri possit. Sed ea tantum pro signo coenae
Dominicae reputare debemus, quae post acceptum in manus suas pa-
nem ac poculum coenae, aetasque Deo patri gratias, Dominum ipsum
fecisse cum Apostolis suis videmus.

Ab ipsa igitur panis et poculi in manus Dominicas sumptione
coenae dominicae signum observare debemus, et id nobis in coenae
do-(fol. 94b)1ninicae administratione faciendum esse statuemus, iuxta,
mandatum illud ahoe facite”, quod Christum Dominum sumpto in
manus pane ac poculo coenae fecisse, iuxta Euangelistarum et Pauli
narrationem, Apostolosque ipsius demum etiam observasse videmus.

Videmus autem haec a Domino in ipsa coenae institutione acta

I. 13

