530 ur. Doc'rR.

crediderit et baptizatus fuerit salvus erit.'’ Quo uno equidem loco
eis adempto corruet suapte sponte protinus universum illud ipsorum
retinctionis aedificium quod huic fundamento tanto conatu super-
strmoerunt, stabitque immotus paedobaptismus noster, non sane hu-
mana ulla, quemadmodum ipsi cavillant, sed divina adeo ipsa eadem-
que immutabili et Patris simul et filii doctrina et voluntate, adversus
quam non durum est mod0, sed impium praeterea etiam calcitrare. Ἰ

Tertium Paedobaptismi nostri documentum in Paulo clarissimum
habemus. Docet ille veteris populi Ecclesiam per Mosen baptizatam
esse, docet baptismi typum fuisse nubem et mare, et in Exodo legi-
mus non adultos modo sed infantes quoque nube illa mystica con-
tectos per mare transiisse. His ergo innixi testimoniis ita argumen-
tamur: Ad quos typum baptismi pertinuisse certum est, ad eosdem
et veritatem baptismi ipsam pertinere dubium esse non poterit. Ma·
iorem probat Paulus qui typos veteris Ecclesiae veritatis exemplaria
esse docet, nimirum quod venturam suo tempore veritatem adumbra-
bant, quae illis vicissim postea etiam, ubi exoriretur, responderet. Mi-
nor expresse habetur in suprascriptis testimoniis, quae utin dubium
revocari non possunt, ita paedobaptismum nostrum communiunt et
confirmant. ut qui illum impugnare quoquomodo velint, eos necesse
sit, non tam adversus nos quam adversus Paulum ipsum certamen
suscipere docereque vanum esse quod ille docuit, h. e., typis ita olim
adumbratam fuisse veritatem ut illis ea nunc vicissim exorta non
possit non respondere. Nos Paulum sequuti infantes baptizamus et
baptizandos esse docemus. (35) Haec piis satis erunt ad approban-
dum infantium baptismum, quem alioqui sub Apostolis ipsis in usu
fuisse tradunt Origenes et Cyprianus, etiamsi magna tum ex parte,
ut fit in rerum initiis, adulti passim quoque baptizarentur, quemad-
modum id ex Tertulliano et plerisque aliis colligi potest. Nunc ad
diluendas adversariorum obiectiones descendamus.

ᾗ 17. Obiecticsnes adversariorum contra Paedobaptismum.

Multa adversus hanc doctrinam adversarii nostri adferunt, sed tria
potissimum fundamenta omnis suae doctrinae constituunt, quibus
subrutis reliqua mox onmia collabentur. Urgent imprimis sed non
suo loco baptismi institutionem, ex qua demum ordinem hunc consti-
tuunt, ut primum locum decernant doctrinae, alterum fidei, postre-
mum autem baptismo, violarique docent Christi institutionem si hic
ordo non observetur. Deinde urgent exempla quaedam Apostolorum,
in quibus adultos ab Apostolis baptizatos fuisse constat. infantes non
item. Haec omnium validissima esse videntur quibus illi paedo-

