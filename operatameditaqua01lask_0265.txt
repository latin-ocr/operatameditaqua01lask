m: SAGRAMENTIS nccnnsrAn onnrsn. 133

mentorum descriptione, nempe quod ita sint posita in Ecclesiae mi-
nisterio, ut ad totam omnino Ecclesiam omniaque illius membra or-
dinarie pertineant, estque haec prima nota Sacramentorum eius generis,
de quo nostram instituimus tractationem.

Iam vero ad explicationem partium, quibus Sacramenta hacc con-
stant, veniamus, nempe ad signi in Sam-amentis et mysterii conside-
rationem, quae etiam varie a multis usurpatae doctrinae dissidia ma-
gna ex parte auxerunt. Primum autem de signo dicemus, neque
hic de signorum generibus multa adferemus: de his enim multi, im-
primis vero vir doctissimus iuxta ac pientissimus, D. Henricus Bul-
lingerus, disseruerunt. Tantum dicimus, Sacramentorum signa eius
generis esse, (fol. 22³) quae ius seu privilegium aliquod aut dona-
tionem quampiam designant attestantur et quodammodo repraesen-
tant, sive publico more recepta sunt, sive a nomotheta aliquo insti-
tuta, ut est Regum coronatio, annun· in sponsalibus donatio, ct quae
eius generis habentur. Sunt enim signa in sacramentis omnibus di-
vini erga nos beneficii signa in Christo, in quo nobis ius ac privi-
legium filiorum Dei donatum est, per delatam nobis gratuito corporis ’
et sanguinis sui communionem.

In istiusmodi porro attestatoriis ac repraesentativis signis nihil
opus est miraculis ullis, sed publica receptaque esse eiusmodi signa
oportet, ut quisquis illa intuetur, protinus intelligat, quidnam illis
designetur, contestetur, et repraesentetur. Sic in Regum coronatione,
in annuli coniugalis donatione, in foederibus iciendis, nihil est mira-
culi3 sed dum signa illa intuemur, protinus ex moris recepti consi-
deratione intelligimus, quidnam signa illa nobis designent attesten-
tur ac repraesentent.

Habent autem hoc sibi peculiare prae aliis eiusmodi signa, ut
sint pariter et rei praeteritae signa et praesentis et futurae. (fol. 22b)
Etenim Regis coronatio designat ct attestatur ius regni ad eum,
qui more publico coronatur, et pertinuisse iam antea, sive per elec-
tionem, sive per successionem, et pertinere per publicam illam in-
augurationem, neque cessaturum esse deinceps, sed permansurum in
posterum etiam, ut, qui coronatur, plenam habeat postea regni admi-
nistrandi potestatem. Annuli item coniugalis publiea receptaque do-
natio designat et attestatur sponsalia confecta esse mutuis partium
pactionibus, et ea ipsa publicari obfirmat-ique illa annuli donatione,
atque in posterum etiam rata fore, tantisper dum uterquc contrahen-
tium vivit. Et porcae in foederibus mactatio ad eundem modurn dc-
signabat ct attestabatur foedus iam fuisse institutum, illudque hac
ceremonia sanciri, et in posterum observandum esse etiam, nisi quis
perfidiae reus esse vellet.

