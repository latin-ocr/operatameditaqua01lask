438 RESPONSJO ADV. HosmM.

nostra invicem nostramque invidentiam et ambitionem, quibus se⁴
ipsemet suosque omnes liberare non potest.

Iam quod ad ipsa doctrinae dissidia inter nostros attinet, quaenam
sunt illa tanta tamque multa doctrinae dissidia inter nostros, de qui·
bus tantopere Hosius gloriatur? Recessimusne usquam ab Apostolicae
confessionis fundamento, a quo alioqui ipsummet Hosium in Papae
sui obsequium turpiter ac perfide descivisse defecisseque ostendimus?
Vio-(l27)lavimusne item ullum eius Symboli caput, quod Apostoli-
eum vocamus, quod sane ab Hosio et suis omnibus et quidem varie
factum esse facile commonstrari potest? Doeemusne postremo aliquid
pugnans cum unanimi consensu Scripturae totius et Catholicae Ec-
clesiae Christi, ad quem modum multa et pestilentia Papismi tyran·
nide dogmata in Ecclesiam contra Scripturas et Catholicae Eccle-
siae consensum invecta esse constat? Horum aliquid in nobis com-
monstret Hosius, si potest, - aut, si non potest, quemadmodum sane
neque-potest vere, neque per Dei gratiam poterit unquam, pudeat
illum saltem eiusmodi calumniarum, quae vel conductos ad maledi·
cendum histriones minime decerent. Sed nobis obiicit Sacramenta·
riam controversiam eamque ita exaggerat, ut et proram simul et
puppim totius religionis constituere in illa videatur, atque a Luthe-
ranis quidem levius multo quam a nostris Sacramenta ipsa impeti
labefactarique (128) fingit. Ita id *tamen facit interim, ut se in ipsa
causa Sacramentaria etiam nihil intelligere omnino, nedum de eius
controversia iudicare posse ipsemet testetur. Quodque ad causam
primum ipsam attinet, non satis constat, quidnam sub voce Sacramenti
in Coena Domini potissimum, aut ipse intelligat, aut ab aliis intelligi-
velit, hoc est, Elementa ne ipsa, quae institutae a Domino Coenae ac-
tioni mysticae adhibentur, an vero potius coniunctam cum suo my-
sterio sacram actionem ipsam. Quodsi voce Sacramenti Elementa
Coenae ipsa, Panem et Vinum inquam, designari putat, ostendat ex
Scripturis et olim in circumcisione cultellum ipsum per se praepu-
tiive pelliculam, in typici item Agni Paschalis coena ipsam carnis
agnellinae substantiam extra institutum a Domino istorum omnium
usum pro Sacramentis habita esse, et nunc in nostro Baptismo etiam
aquam ipsam per se extra imperatam a Christo tinctionem mysti-
cam pro (129) Sacramento haberi, —— nos enim id ex Scripturis col-
ligere nequaquam possumus, ac proinde neque in Coena Domini Pa-
nem ipsum per se aut Vinum Sacramenta vocamus. Si vero sub
voce Sam-amenti mysticam illam et cum suo mysterio coniunctam
actionem vult intelligi propter Christi iustitutionem, tum certe, ad
quem modum, quod in ipsa actione positum non est, in ipsa etiam
sacramenti parte censeri non potest, ita* neque Panis ipse per se ac

