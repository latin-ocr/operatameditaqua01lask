nr. Doc'ru. 501

Idem vero nunc etiam hoc perpetuo agit, ut posteaquam nos peccato
Adae iam sub ἀπειθίαν subiecit similes quoque sui ad extremum
reddat, li. e.‚ Dei contemptores et osores. Sunt enim haec certissima
adeoque et peculiaria peccati voluntarii signa, contemptus et odium
Dei, quae illud ab aliis·peccati generibus peculiariter discernunt. Sic
Pharao contempto Deo oppugnat collectis copiis illius potentiam in
persequendo Israele. Sic Saul persequitur in Davide Dei ordinatio-
nem, quam equidem probe noverat et nihilo secius impedire modis
omnibus conabatur. Sic Pharisaei olim ac sacerdotum principes odio
Christi virtutem adorandam Dei in Sathanam transferunt, et ut
Christum perdant, regis titulo se abdicant, quem tamen Messiae suo
proprium esse ct proinde ad se etiam pertinere sciebant. Sic et nunc
nostri seculi Pharisaei ae sacerdotum principes, constituto sibi in
templo Dei novo rege suo papa, Christum illi invitum conantur sub·
iicere et eos qui ipsis non assentiuntur Christumque Papae antepo-
nunt, ferro et flammis crudelissime persequuntur.

Horum nihil de Ada legimus et proinde non est cur illum con·
temptus et odii divini reum faciamus. Non odit, multominus contem-
nit Deum, qui sentit illius praesentiam, audit et timet illius vocem,
fugitat nuditatemque ipse suam agnoscit et accusat. Haec cum
scriptura nobis aperte de Ada testetur, discrimenque his (14) testi-
moniis statuat inter 'Sathanam et hominem et inter humanum et il-
lius peccatum, falluntur qui Adae et eius peccato contemptum et
odium Dei adiungunt, quibus positis non erit discrimen ullum inter
Sathanam et hominem, cum tamen servato per Christum homine
sublataque omni illius peccati noxa, Sathanum cum omnibus eius
angelis gchennae destinatos esse sciamus. Quare et a nostra imagine
scelus hoc contemptus et odii divini excludemus, quod Sathanae pro-
prium est et his qui in eius similitudinem nimia peccatorum indul-
gentia abierunt. Sunt autem qui peccatum hoc voluntarium in certas
quasdam species contrahere volunt, sed tam late fere patet huius
peccati varietas, quam late patet peccatum veniale. Quidquid enim
libera ut diximus atque in unum collecta et carnis et mentis volun-
tate patratur, voluntarium est. Proficiscitur enim a plena totius ho-
minis voluntate, qui sane mentem suam a Deo ultro alienare nisi illo
contempto non potest. Vocatur vero peecatum hoc a Christo pecca-
tum in Spiritum Sanctum quod contemtus oblatae in Christo gratiae
spiritui potissimum repugnet, qui corda nostra ad illam apprehenden-
dam afflatu divino suo excitat et illustrat. Et quoniam contemtus
Dei cx nimia pcccatorum indulgentia nascitur, hanc Paulus quoque
spiritus contristationem appellat. Porro huic peccato nullam amplius
propitiatricem hostiam reliquam esse docet Paulus, neque fieri posse,

