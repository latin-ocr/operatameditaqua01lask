332

dientiae in carne nostra communionem, et omnem peccati nostri culpam
pariter ac poenam expiatam modis omnibus esse non dubitamus per
mortem ipsius ac gratuitam eorum omnium, quae ille in assumpto ex
carne nostra corpore suo vel praestitit vel promeruit, imputationem.
Horum autem omnium certissimum ac salutare obsignaculum Coenam
Domini esse profitemur, sic ut nos carnem ex carne Christi revera esse
et ossa ex ossibus eius in animis nostris dum Coenae participamus,
Christumque adeo ipsum toturn in nobis nosque in ipso esse per fi-
dem Spiritu sancto autore efficaciter sentiamus. Quod ipsum alioqui
ipsemet Christus Dominus do-(fol. 104)eet esse, edisse carnem suam
et bibisse suum sanguinem ad vitam aeternam, atque hac una carnis

suae vivificae manducatione unaque item hac sanguinis potione con-
tentus, luculentissimam nobis addit individuae nostrae secum et suae
nobiscum societatis seu communionis ac vitae aeternae promissionem,
non facturus sane, si corporalem qualemcunque aliam sui, tum
potionem, tum manducationem, in sua Ecclesia instituere voluisset.
Quare et nobis satis est, quod Christo Domino satis est, ut in ipso
vitam aeternam habeamus. Hoc si Westphalo satis non est, sapiat
ille supra Christum, dum volet. Nos aliud hic non possumus, quam
dolere vicem hominis et immedicabilem morbum ipsius adversari.
Quae hic de spiritualis duntaxat et Sacramentalis manducationis
discrimine dicuntur, nihil contra nos faciunt. Et nos enim alteram
ab altera ita discernimus, ut alteram externo ac visibili symbolo
prorsus carere, alteram vero externum ac visibile signum, ab ipsomet
Christo Domino additum, habere fateamur, nempe mysticam panis
ac poculi Coenae participationem. Sed propter additum mysticum
illud symbolum mutari negamus rationem ipsam edendi corporis et
bibendi sanguinis Christi, nempe ore fidei, non autem ore carnali3 in
verbi item promissionibus, quae, fide per spiritum corroborata, ap-
prehenduntur, non autem in ipso pane aut sub pane, quem ore car-
nali, si edi debeat, percipi oportet. Qua de re satis multa alias
quoque et a me et ab aliis dicta esse puto.

Iam quod ad legem ipsius attinet,declarat Westphalus verumesse, quod
vulgo dici solet: pueros et (fol. 105) ebrios imprudentes nonnunquam
veritatem profiteri. Quod enim alias execrandam blasphemiam esse clama·
bat — digniorem videlicet, quae sceptro magistratus retundatur, quam stylo
refutctur — id nunc sibi propugnandum ipsemet, lata hac lege sun,
suscepit. Nimirum cedere veritati tandem oportuit nugas Westphalicas,
e scholasticis praestigiis petitas, ut constaret ab ipso haec, aut velut
a puero per incogitantiam, aut ab ebrio per Erinnys suae impoten-
tiam dicta esse. Atque utinam id ab illo dictum sit, velut a puero,
non equidem per incogitantiam, sed per salutarem spiritus in corde

