ιζΕ SACRAMENTIS ncctsssm: cmus'm. 173

Rursus, qui poenitentiam inter huius generis sacramenta numerare
volunt, commonstrent in illa nobis etiam nostram diffinitionem, et
protinus illis credemus. Sed nos id facere non posse omnino ingenue
fatemur, praesertim vero quod ad visibile illius signum attinet, quod
quidem divina ordinatione in hunc duntaxat usum institutum essct.

Duo nos tantum igitur Sacramenta in Christi Ecclesia eius generis
cum Augustino agnoscimus, quemadmodum et in vetere olim Ecclesia
duo fuisse legimus, quibus nostra alioqui successerunt ex Christi Do-
mini institutione. Veteris igitur Ecclesiae Sacramenta, quae ad no-
stram classem pertinebunt, duo fuisse legimus, nempe circumcisionem
et agni Paschalis coenam. Nostrae vero Ecclesiae, quae illis succes-
serunt, etiam duo, nempe baptismum et coenam Do-(fol. 69¹³)mini‚
de qua alioqui potissimum controversiae exortae esse videntur. In istis
igitur quatuor sacramentis nostram diffinitionem, ut est explicata,
commonstrahimus‚ et unumquodque illorum ordine suo explicandum
paucis suscipiemus.

In circumcisione igitur singulas diffinitionis nostrae partes ordine
suo commonstrabimus cum earum explicatione, ut res tota clare et
perspicue cognosci possit.

Ac primum, circumcisionem fuisse Dei ipsius ordinationem in ve-
tere Ecclesia, manifeste docemur Genescos 17⁰ capite, sic ut nulla hac
de re dubitatio reliqua esse possit.

Deinde, quod cirsumcisio in Ecclesiae ministerio fuerit posita, ver-
ba ipsa clarissime testantur: Circumcidetis carnem praeputii vestri, etc.
Quanquam autem de ritu ipso circumcisionis, per quosnam aut quo
apparatu peragi consueverit, certi nihil extare videmus, certum est
tamen, ordinem aliquem in observanda circumcisione observatum fuis-
se. Nam neque tum sane Deus erat confusionis Deus, extatque man-
(fol. 70³)datum clarissimum Abrahae et eius semini, hoc est, eius
temporis Ecclesiae datum: Et tu ergo pactum hoc meum custodies,
tu, inquit, et semen tuum etc. Quatenus igitur in Ecclesiae custodia
posita erat circumcisionis observatio, hactenus quoque in illius rni-
nisterio positam fuisse constat.

Praeterea quod ita in ministerio Ecclesiae fucrit posita circumcisio
olim, ut ad totam eius temporis Ecclesiam omniaque illius membra
pertineret, quae modo mysterium eius non obscurarent. testatur id
non obscure illa non sane levis interminatio: Et praeputiatus mas-
culus, in cuius carne praeputium non suerit circumcisum, extermina-
bitur anima illa e populo sun, etc„ —- ac mandatum illud universale:
Omnis masculus octo dierum' circumcidatur in generationibus vestris,
sive verna, sive emptitius etc., foemellis duntaxat exceptis ¹).

¹) Gen. 17.

