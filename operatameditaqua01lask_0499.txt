369

seculi Caiaphis ac Pharisaeis dici soleat, et facile intelligo, idem ab
illis istic iactari. Sed confido vos maiorem Prophetae verbis, per
Spiritum sanctum loquentis, quam Caiapharum ac Pharisaeorum pla·
citis fidem adhibituros esse, maioremque Dei quam hominum quorum-
cunque rationem habituros. Ut tamen intelligatis, vana futiliaque
esse omnia quae ab ipsis proferuntur, commemorabimus praecipua
quaedam atque etiam refellemus et, quanquam video epistolam ex-
crevisse supra quam putaram, tamen, cum non ita parum re-(57)ferat‚
refutatas habere hac potissimum in causa adversariorum eas obiectio-
ncs, a quibus aliae magna ex parte pendere videntur, non usque adeo
molestum fore spero meam hanc prolixitatem, ut illam non aequis
placidisque animis laturi sitis. Iam igitur ad diluendas eorum obiec-
tiones veniamus.

Duo sunt fere hominum genera, quae regni hic Christi in doctrina
eius instaurationem invisam habent neque facile ferre possunt. Alte·
rum est, quod in ordinato a Deo publico quocunque Ecclesiae mini-
sterio dominatum sibi quendam usurpare, usurpatum retinere cupit.
Alterum vero, quod nullis omnino legibus coerceri, sed impune sibi
licere vult omnia, in quocunque tandem vitae genere versetur. Utrique
enim isti contra se regumn Christi Domini instaurari sentiunt, dum
et illam dominatus sui in ministerio imaginationem atque usurpatio-
nem rcprehendi per doctrinam Emmgelii, seque ad verbi divini obe-
dien-(58)tiam revocari, et impune quidvis audendi licentiam admoni-
tionum Ecclesiasticarum ipsoque disciplinae Apostolicae usu fraenan-
dam esse vident. Et quoniam utrunque hoc hominum genus, diversIS
quidem notionibus, eodem tamen interim spectet, nempe ad licentiam
atque impunitatem rerum omnium — nimirum alii id per dominatum in
ministerio, quasi nemini rationem sui ministerii reddere debeant, alii
vero per anarchiam quandam atque omnium in terris hominum aequa-
litatem obtineri posse imaginantur — utrique sane regnum Christi
Domini iugum sibi haudquaquam ferendum esse clamant atquc omnia
tentant, si quo modo illud abiicere abolereque possint. Utrique igitur
isti habent, quod instaurando Christi Domini regno opponere sibi
posse videntur. Porro cum variae sint ordinati a Deo publici in
Ecclesia ministerii functiones atque inter illas praecipuae duae, in
quibus potissimum aliquot iam seculis dominatum nescio quem quae-
situm usurpatumque esse (59) videmus, nempe in verbi et gladii mi-
nisterio, -- videndum nobis crit, quidnam ab istis adversus regni
Christi in doctrina ipsius instaurationem obiiciatur. Ac primum de iis
dicemus, qui in verbi ministerio totius sibi orbis monarchiam supra
omnes reges ac regna commenti sunt, eamque et ferro et flamma

propugnare conantur. Papam Romanum, inquam, qui sub Apostolici

