DE SACRAMENTis ECCLESIAE cflRIsn. 227

corporis Christi coenae elementis e ministri manibus percipere cre-
damus. Aut enim in piis quoque semel percepta haeret, aut non
haeret. Si haeret, quorsum attinet coenam toties repetere? nisi si
corporis Christi substantiam, quo frequentius coena utimur, hoc etiam
in nobis magis ac magis augeri, aut tempore evanescere et proinde
renovari subinde oportere dicamus. Quod equidem sine indignitate
corporis Christi cogitari non po-(fol. 134¹›)test. Si vero in nobis non
haeret, num ideo Christus Dominus illam percipi instituisset, ut non
haereat? aut quandonam et quomodo evanescit? Audio, Christus
subinde coenam repeti voluit. At vero eo ipso mandato suo testatur,
se de distribuenda percipiendaque eum pane coenae e ministri mani-
bus corporis sui naturalis substantia nihil omnino cogitasse, sed sa-
cramentum duntaxat nostrae secum communionis in corpore et san-
guine suo instituisse. Alioqui nunquam repeti voluisset coenam suam,
in corporis sui contumeliam, si de reali ista substantiae corporis sui
in pane e ministri manibus perceptione cogitasset.

Neque vero nobis amplius est cogitandum, splendorem illum coe·
lestis gloriae ab ipsa corporis Christi substantia separari, aut illum
contegi deinceps ulla omnino ratione posse in aeternum. Aut igitur
in pane coenae ipso, ut de nobis ipsis taceam, splendor ille coelestis
gloriae commonstrandus est, dum pani illi corporis Christi gloriosi
substantiam realiter iuxta speciem ipsam connectere volumus, — aut
nobis imaginatio haec de istiusmodi connexione prorsus est reiicienda,
ne corporis Christi substantiam individuo iam deinceps (fol. 1352) in
aeternum coelestis gloriae suae splendore fraudare ullo modo voluisse
videamur. Tantum abest, ut nos in nostra doctrina, aut de corpore ipso
Christi Domini, aut de Sacramentali nostra cum illo communione pa-
rum reverenter sensisse unquam convinci ullo modo possimus.

Iam quod ad pugnas Scripturarum attinet, eas sanesst multas et
graves ex hac doctrina, de reali in pane coenae corporis Christi per
manus ministri distributione, collectas proferre possemus. Sed praeci—
puas tantum quasdam paucis attingemus, quae praecipuorum religio-
nis nostrac capitum fidem obscurare videntur, nempe, incarnationis
et ascensionis Dominicae, ac naturae humanae in Christi corpore pro·
prietate post illius glorificationem.

In capite de Christi Domini incarnatione oppugnantur loci omnes
illi per hanc doctrinam, qui Christum Dominum ex matre v—irgine
conceptum progenitum factumque esse, formam servi assumpsisse,
carni et sanguini nostro participasse et ex Pattibus iuxta carnem
prodiisse testantur ¹). His enim locis omnibus do-(fol. 1351›)cemu1·,

¹) Luc. 1. Matth. 1. Galat. 4. Philip. 2. Hebr. 2. Rom. 1. 9.
15*

