382

purgatam, vacuam non esse testetur. Hoc igitur vobis agendum est,
Amplissimi Proceresl et ad eam rem libellum hunc nostrum, quem
vobis mitto, non inutilem fore puto. Cogitate autem tempus hoc
vestrae istic visitationis summa vobis in solidum omnibus eura ob-
servandum es-(94)se, post auditum istic iam, adeo insigniter prae-
sertim, tubae Euangelicae clangorem. Neque hie alter in alterum
aut onus aut culpam reiiciat. Cuique vestrum enim praestandum est
hic pro summa virili vestrae vocationis officium. Ignorantiam prae-
texere amplius sane non potestis, quae quidem vos in Dei iudicio
olim ullo modo excuset. Audistis rationem ipsam divini adversus
omnem ingratitudinem iudicii, nempe, nunquam immitti publicam
ullam genti alicui calamitatem, nisi post publicam aliquam pacti di-
vini violationem ac publicam item eius ipsius violationis reprehen-
sionem. Sed nunquam non immitti etiam et quidem repente, si vio-
lationis illius reprehensiones atque ad ‚resipiscentiam admonitiones
publicae vel contemnantur prorsus ac reiiciautur vel negligenter et·
iam aut hypocritice recipiantur. Audistis item severitatis divinae
magnitudinem adversus Reges ac regna, si, inclarescente regno Chri-
sti Domini in doctrina sui Euangelii, suum officium non faciant:
nempe, (95) accensum iri protinus furoris divini vehementiam haud
aliter quam exortum aliquod inopinato ac repente incendium, obvia
quaeque sine discrimine ullo depascens atque absumens. Audistis
praeterea, quae sint et Regii et vestri simul, hac in parte, officii
partes, nempe, ut, abiectis prudentiae mundi huius consiliis, quibus
alioqui, quae ad regni Christi illustrationem pertinent, invisa sunt
fere suspectaque omnia, aliud quoddam sapientiae divinae genus am-
plectamini, vosque primum de voluntate Dei ex verbo ipsius institui
pro captu vestro erudirique patiamini. Deinde, serviendi illi in 0111·
nibus eius praeceptis studium, cum animi alacritate atque observantia
coniunctum, intra vos ipsos in animis vestris concipiatis sine ullo
ullorum etiam hominum respectu. Postremo, ut vestrum hoc tale
serviendi illi studium, non tantum in corde vestro alatis, sed publicis
etiam vocationis vestrae officiis contestemini, hoc est, publica vestra
de inclarescente doctrinae suae luce gratulatione atque alacri erga
illam obser-(96)vantia. Haec inquam audistis omnia atque ea non
aliunde quam ex ipsis scripturae sanctae fontibus producta. Ad ex—
tremum vero audistis, quam nihili sunt ea omnia, quae et a Papismi
et ab impunis illius licentiae quidvis docendi agendique propugnatori·
bus ac patronis adversus regni Christi progressus adiuvandos pro-
movendosque adferuntur.

Hoc restat igitur, ut, quae audivistis, animis etiam vestris im-
primatis, et, quae vestri esse officii intellexistis, ea alacriter et

