376

stimonio (77) quaeri oportet, iam equidem non scripturas ab Eccle-
sia, sed Ecclesiam a scripturis potius aestimari pendereque oportebit,
atque tum sane etiam non scriptura ab Ecclesia, sed potius Ecclesia
a scripturis omne suum pondus omnemque suam autoritatem obtine-
bit. Quid? quod idem ipse Christus Dominus inde potissimum suos
discipulos ac proinde suam quoque proculdubio Ecclesiam agnosci
aestimarique vult, si verba ipsius fideliter retineant atque observent,
et eiectos plane esse testatur, quicunque doctrinam ipsius retinere
atque sequi nolint. Idem vero ipse etiam praeterea Christus Dominus
alibi, non equidem Ecclesiam doctrinae suae, sed doctrinam potius
suam totius in universum generis humani iudicem fore pronunciat,
ut intelligamus, non sane illum ab hominibus, quocunque titulo aut
praerogativa ornatis, sed universum genus mortalium ab ipso iuxta
doctrinam verbi sui iudicandum omnino esse. Qualenam autem iudi-
cium, aut quam, obsecrO, censuram sibi sumat Ecclesia in doctrinam
illius, qui non modo non est subiectus ullis omnino humanis iudi-(78)
ciis, sed ne testimonium quidem uHum ab ullis etiam hominibus aut
requirat omnino aut etiam accipiat? Cum vero ipsemet Christus
Dominus expressis verbis profiteatur, se non solum non expetere, sed
ne accipere quidem approbatorium ullum ab hominibus testimonium, —
equidem qui scripturas ipsas iudicio censurae atque autoritati Eccle-
siae subiicere conantur, alterum faciant necesse est: nempe, ut aut
Ecclesiam non hominibus ullis constare doceant, praeterquam si
Christum Dominum mendaeem facere velint, aut suam ipsi impieta-
tem, cum manifesta in Christum Dominum blasphemia coniunctam,
prodant, dum, a quibus se ille nullum eiusmodi testimonium accipere
profitetur, eos ipsi non testes modo, sed censores etiam ac iudices
approbatoresque ipsius aut doctrinae omnis suae facere conantur.
Quid est autem, si non hoc est, efferre sese supra eum, qui et dici·
tur et est revera Deus? nedum ut eam Ecclesiam, quae id sibi ar·
rogat, pro Christi Ecclesia habere debeamus. Atque fatemur qui-
dem, Ecclesiam esse testem Christi Domini doctrinaeque ipsius iuxta
illud: Eritis mihi testes, (79) imo vero ita hoc proprium esse dici-
mus Ecclesiae officium, ut aliud neque debeat neque possit etiam fa-
cere, et, nisi perpetuo Christo Domino eiusque doctrinae testimonium
suum perhibeat, Ecclesia vere neque esse amplius neque etiam dici
possit. Unde et nos, Augustinum sequuti, Ecclesiae nos testimonio
permoveri fateamur (ut antea quoque diximus) ut Euangelio potius,
quam Papis eorumque decretis ac consiliis omnibus credamus. Sed
aliud est officium agnoscere, aliud vero censoriam sive iudiciariam
approbandi autoritatem arrogare velle. Aliud est, inquam, eiusmodi
testem esse, qui aliud nihil se quam perpetuo testificari oportere

