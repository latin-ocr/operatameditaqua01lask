XXVI PRAEFATIO .

mixta ita coniicere coacti sumus, prouti libellorum copia nobis
in edendo daretur. Ut tamen temporis ordini etiam quantum·
pote consuleretur, omnium eius opusculorum secundum tem-
poris seriem conspectum editioni nostrae praetexemus. In epi·
stolis edendis, quippe quae postremum sortitae essent locum,
iusta utique temporis ratio haberi potuit. Ordine igitur se-
cundum dierum, quibus datae sunt, seriem dispositae se in-
vicem subsequuntur.

Textum libellorum et epistolarum diplomatice, quod vocant,
repraesentare parum profuisset. Ars typographica iuvenili
levitate in prodigiosissimos tunc temporis incidere solebat er-
rores. Quid attinet monstra haec vocabulorum referre? Com·
pendia vocum non tantum in scriptis, sed in typis expressis
quoque libris tulit proavorum aetas, aegre respuit nostra. Cur
igitur inutiles et truncas istiusmodi voces aequalium oculis ob·
traderemus? Amabant proavi initialium litterarum frequen-
tiam et altis capitibus scriptum suum ornare putabant. De-
lectum adhibere in ea re quoque iubet excultae magis atque
perpolitae, quo nostrum prominet saeculum, externae formae
studium. Quis igitur suaderet, recondere inconditas eiusmodi
ineptias et cultrum ab huius generis stolonibus arceret? Quas
latina lingua in elementis litterarum componendis perpaucis-
simas habet scribendi variationes (ut in coena et caena, caedere
et edere, coercere et cohercere) sedulo explorabant, qui sec. xvi
fuerunt typographi, ut promiscue tum solita tum insolentiore
forma uterentur. Quid quaeso attinet assidue haec recoquere?
In pretiosissimis repraesentandis codicibus, ferri hoc quodam-
modo potest, ut nec titulum nec iota mutare neque insulsissi-
mas scribarum ineptias corrigere tibi fas sit. Scio cum mul-
torum applausu hanc timidam artis criticae religiose scriptam
esse legem, ut exemplar ipsi codici manu scripto quam simil-
limum reddi oporteat, eo fine atque consilio, ut, quibus ipsius
codicis inspiciendi copia non sit, ipsius tamen codicis veluti
imaginem accuratissime delineatam domi per otium adspicere et
contemplare et suo quisque marte genuinum eius constituere
textum queant. Neque tamen in mea editione obsequi hanc
legem volui. Taedium utique creasset iu huius quoque farinae,
qualis Lasci sunt, libellis pusillanimam hanc tenere rationem.

