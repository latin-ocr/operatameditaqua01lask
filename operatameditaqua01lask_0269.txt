DE SACRAMEN'HS ECCLESIAE CHRISTI. l37

fure aut morione gestata corona seu sceptrum non sunt regni delati
signa3 imo vero capitale est, coronam praeter legitimam illius tradi-
tionem gestare velle. Neque item annulus coniugalis in sese coniugii
signum est, nisi 'de legitima illius donatione etiam eonstet3 alioqui a
scor-(fol. 26¹³)to gestatus annulus nullius illi coniugii signum est, eo
quod ei non sit legitime traditus iuxta publicum morem 'in contra-
hendis matrimoniis observatum. Et lapis terminus non est finium
signum, nisi publica autoritate legitime, per quos oportet, statuatur.
Non tam corona igitur aut sceptrum ipsum, non item aut annulus
coniugalis in sese, aut lapis terminus, regni coniugii finiumque signa
sunt, quam publica potius legitimaque coronatio, annuli donatio et
lapidis termini collocatio, quibus equidem proprie et regni ius et
coniugium et fines ditionum designantur.

Tametsi alia quoque sit dissimilitudo inter signa nostrorum Sacra-
mentorum et inter haec coronae aut sceptri annulique coniugalis
et termini lapidis exempla, et si quae alia huius generis habentur.
Haec enim omnia publico etiam more adservantur, ut sint actionum
illarum memoracula, quae signa esse diximus3 Sacramentorum vero
nostrorum elementa neque legis divinae praescripto, neque recepto
item more ullo publico, adservari quoquomodo aut possunt aut debent.

Quid! quod in confesso est, res actioni (fol. 2721) sacramentariae
adhiberi solitas signa non esse extra ipsam actionem? Quodsi
propter ipsam actionem, quatenus illi adhibentur, signa sunt, equi-
dem actioni ipsi signi nomen magis multo convenit, propter quam,
dum illi adhibentur, res quoque ipsae signi nomen sortiuntur.

Praeterea eum omnium Sacramentorum institutio ipsa testetur, sa-
cramenta, de quibus hie agimus, in ministerio posita esse, quemad-
modum id postea ostendetur, et magna iam ex parte ostensum est3
et ministerium, quod ad signum imprimis Sacramentorum attinet, in
ipsa actione positum est, signumque sacramenti partem esse, est iam
alioqui demonstratum, -- sane quatenus signum pars sacramenti est,
et Sacramentum ipsum in actione consistit, quatenus equidem in mi-
nisterio positum esse constat, - fieri non potest, quin signum etiam
Sacramenti, tanquam pars illius, in ipsa etiam actione consistat.
Quomodo enim totum in actione consisteret, cuius partes in eadem
ipsa actione positae non essent? ,

Cum igitur uniuscuiusque Sacramenti institutione, ut videbimus,
doceri possit, Sacramenta ipsa in ministerio, quod ad signum attinet,
et proinde in actione quoque ipsa posita (fol. 27¹2) esse, simul sane
docetur, signum quoque ipsum Sacramentorum*consistere, non in re-
bus actioni adhiberi solitis, sed i⁰n ipsa potitsimum a Domino insti-
tuta actione.

