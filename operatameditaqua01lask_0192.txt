60 nr: cnm-sn INCARNA'HONR.

cst igitur divinae promissionis, ut carnem esse non permittat, quod
ex carne natum est3 —· si haec infantes, si adultos, si totam denique
Ecclesiam ab ea lege liberat, omnium certe maxime eum, qui totius
Ecclesiae caput est, et in quem solum omnes, quotquot usquam sunt,
promissiones intuentur, liberabit, neque caro esse omnino potest Chri-
stus Dominus, quanquam ex carne, nempe e virgine matre, et con-
ceptus et natus est; etiamsi tuam ipsius interpretationem recipiamus,

Stat ergo immota, quam tibi tradidimus, nostra argumentatio‚simulque
et doctrina tota de Christi Domini conceptione sive incarnatione,
frustra abs te hactenus tuisque (K vib) symmystis impugnata. Stat
immota, inquam, neque ullis Satanae conatibus labefactari potest. Quod
superest, de Baptism0‚ deque Ecclesiastica vocatione, id quoque tibi
brevi (si Dominus volet.) dabimus, et ita, quod per gratiam Dei· spe-
ro, dabimus, ut illa convellere non queas, Interim te et moneo et
hortor, ut aut doceas circumspectius. aut ab eo munere abstineas, 0
Menn01, ne sanguinem miserarum animarum, per te implicatarum, de
manu tua requirat in illo die iustus iudex, qui est Iesus Christus,
verus Deus verusque homo in omnia saecula benedictus, Amen.

