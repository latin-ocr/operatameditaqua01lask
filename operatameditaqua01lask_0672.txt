544 ΕΡ. Doch.

num coelorum ita ascribit, ut ab eo excludat omnes, quicunque illis
similes esse nolint. Denique et Spiritus Sancti evidentissimum iudi-
cium nos hic fallat oportet, qui manifesta in infantibus virtutis ac
praesentiae suae signa exemplo Hieremiae et Ioannis baptistae exeruit.
Quod equidem ut singulari quodam in his duobus-privilegio factum
esse donemus, clarissimo nobis id tamen documento est interim, in-
fantes nostros sub ira ac condemnatione ct proinde sub priore quo-
que illa ex Ada generatione non amplius haerere, posteaquam se ab
ea hominis aetate Spiritus Sanctus non abhorrere testatur, numquam
alioqui illius virtutis ac praesentiae specimen in illa editurus, si tota
illa aetas nostra sub morte ac condemnatione, sub quam in Ada con-
clusi eramus, adhuc haereret. Haec nos, inquam, fallunt omnia, si
omnes non renati damnantur, praesertim si regenerationem aliud ni·
hil esse dicamus quam μετάνοιαν, cum infantes certum sit non posse
μετανοεῖν et {proinde neque renasci. At vero est verax Deus, vera
item Apostolica doctrina, qua cum docemur in Ada mori omnes, do-
cemur item in Christo nos ad vitam revocari, deinde id scimus etiam,
oleae nos inseri non posse nisiex priore nostra. oleastro, ut* Pauli
verbis utar, exscindamur (id vero certi sumus ad infantes pertinere
etiamsi non possint innovari), aliud saue esse dicimus regenerationem,
aliud vero μετάνοιαν seu mentis nostrae innovationem. Ut autem id
clarius percipi ab omnibus possit, rem omnem in duas argumentatio-
nes conferemus, sic ut altera ab altera pendeat, ad hunc modum:
Qui ad Christum non pertinent, ad salutem quoque non pertinent.
Non renati ad Christum non pertinent. Ergo non renati ad salutem
quoque non pertinent. Maiorem probant praedicta testimonia de
unico nostrum omnium mediatore, unica via, unico ostio, unico ostia-
rio, Christe, et inter haec Domini ipsius verba aper-(45)tissima:
u Nemo ascendit in coelum nisi idem qui et descendit'', sic ut nos
Christo inclusos esse oporteat, ut cum illo aut in illo potius ad coe-
los ascendamus, si non excludi volumus. Minorem probat Paulus
aliis iam etiam adductis testimoniis, quibus priorem nostri ex Ada
generationem sub peccatum et mortem concludit, nosque omnes se-
cundum illam irae filios et corpus suum mortis corpus appellat, ma-
nereque nos omneis docet inevitabile iudicium in condemnationem
tantisper dum in ea generatione haeremus, a qua nos transferri atque
ad vitam restitui sane oportet, si ad Christum, qui vita est, pertinere
debeamus. Constat igitur ad Christum et proinde ad salutem quoque
non pertinere, qui a priore ex Ada generatione non transferuntur
atque ad vitam denuo in Christo non regignuntur. Atque hoc ipsum
petitur se] priore hac nostra argumentatione, qua ita iam confirmata ad
aliam descendemus. — Antequam ad vitam in Christo regignamur

