REsPoNsm anv. nosmM. 421

esse summos atque implacabiles propemodum hostes atque adversarios
Christi, qui pro Sacerdotum nescio quorum Principibus Scribisque
ac Pharisaeis haberi volunt, per quos sane, si unquam alias, nunc
proculdubio multo gravissime accusari, affligi ac denuo crucifigi in
doctrina vivisque membris ipsius palam videmus, etiamsi Hosius ca-
mino huic oleum oppressi hoc verbi Divini libello non= addidisset,
ad cuius sycophanticam quartam argu-(76)mentationem hoc ita pau·
cis responsum esto.

Ad quintam.

Multo libentissime fatemur cum Paulo, finem legis esse dilectionem,
sed hanc doctrinam Apostolicam, aut non intelligi ab Hosio, aut,
quod multo est gravius, malitiose depravari dicimus. Aut enim
ostendat Hosius, sola lege omnem Verbi Divini doctrinam ita cir-
* cumscribi‚ ut extra illius praecepta nulla usquam extet verbi Divini
doctrina —tum demum enim valeret haec ipsius argumentatio, ut
unum atque eundem scopum et legis et verbi Divini esse oporteret —
aut si id se ostendere non posse videt, ¹culpa se hic vel inscitiae
vel malitiae liberet, aut illam ingenue agnoscat. Atque inscitiam
forte sua hac Episcopali scilieet amplitudine atque existimatione
indignam esse putabit, praesertim cum Papismi hic totius Atlas vi·
deri nunc velit. Pharisaicam igitur maliciam agnoscat reverendus
pater, nisi doceat, (77) omnem verbi Divini doctrinam ad sola legis
praecepta ita alligatam csse, ut latius patere non possit. Aa· vero
Paulus Apostolus multis ostendit, verbi Divini doctrinam de salute
ac iustitia nostra in Christo Domino latius multo patere, quam ut
intra legis praecepta constringi ullo modo debeat, dum promissiones
salutis ac iustitiae nostrae non tantum extra legem constituit, sed
etiam legi ipsi opponit. Paulum hic Apostolum igitur haereseos con-
vincat Hosius, aut in sua malitia, nisi velit resipiscere, contemple-
tur. Deinde, si Hosii· argumentatio procedere debeat, ut omnem
Verbi Divini doctrinam legis duntaxat praecepto anacephalaioumeno
de dilectione includamus, eo quod Paulus finem ac scopum totius in
dilectione constituit, cur et nobis vicissim adversus Hosii theolo-
giam argumentari non liceat, ut ostendamus non tam equidem in
nostra invicem dilectione, quam potius in donato nobis gratuito a
Patre Deo Christo Domi-(78)no positam esse omnem verbi Divini
doctrinam salutarem, siquidem idem ipse Paulus Christum Dominum
perinde atque nostram inter nos dilectionem, ne dicam evidentius
multo legis totius finem ao scopum esse docet, atque alibi rursus,
ad Ioannis Baptistae testimonium de Christo Domino alludens, negat,

I. 28

