394 RESPONSIO Anv. nosmM.

missi, ab Albero conscriptos esse - qua quidem in re Hosius falsi
crimine se, si accusetur, liberare debebit — non mirarer tamen ab illo
ita scriptos esse, cum ab eo multa multorum falso sugillata‚ ac ne
illis quidem parsum esse sciam (nedum ut mihi parceret) per quos
sane ipsum et gradum in studiis fecisse maximum et alias quoque
peramanter adiutum fuisse constat. Quin et nunc nihilomnino ad
eos ipsos Articulos responderem, si non ab Hosio obtenderentur et
Albcri item ingenium ac linguam hic perinde atque alibi innotuisse
scirem. Sed cum non usque adeo hic perspectos adhuc esse video
Balthici maris (3) fremitus, qui Germaniam denuo concutere nitun-
tur, et Hosii hypocrisis in pretio apud quosdam adhuc habetur, una
atque eadem opera utrique larvam suam detrahendam, utile atque ne·
cessarium esse existimavi, imprimis vero Sanctulo Patri Caligulae, qui
in suis somniis ita sibi placere videtur, ut ea a nemine prorsus per-
spici, nedum convelli refutarique posse credat,

Vellem autem quam mansuetissime ac modestissime cum Moria agere,
sed cum ille, ruptis omnibus modestiae atque candoris septis, nihil
praetermittat, quod ad nos proscindendos opprimendosque ac diris om-
nibus devovendos rapere undecunque potest, — postulat sane hocin·
nocentia nostra, ut ne maledicta ac praeiudicia effrenis suae impuden-
tiae haerere in nobis patiamur, sed ea in ipsum vicissim retorqueamus,
ut omnibus constet, ipsummet et suos in eorum omnium culpa haerere,
quorum nos ille mendaciter et malicio·(4)se accusat, praesertim vero
cum sint eiusmodi, ut sine intolerabili nominis Divini contumelia, sine
gravissima item Doctrinae sanae verique cultus Divini et totius adeo
Ecclesiae Christi infamia dissimulari haudquaquam possint. Christus
Dominus, cum Divinae suae potentiae opera Satanae adscribi audiret,
ferre id noluit ullo modo, neque ci satis erat dixisse, Ego Daemo-
nium non habeo, sed in calumniatores suos idipsum retorsit etiam,
euius accusabatur, Vos, inquit, ex Patre Diabolo estis. Non enim
hoc ferebat Divini nominis gloria, quam sane a piis omnibus pro-
pugnari necesse est, ut nomen Satanae potentiae Dei obtenderetur.
Ita et nobis integrum non est, contumeliam Divini nominis doctri-
naeque nostrae ex verbo Dei petitae et cultus Divini calumniosam
traductionem propter modestiae opinionem dissimulare, cumque Ho-
sius, nos a Catholica Christi Ecclesia de-(5)scivisse nosque impu-
ros ac deploratos haeriticos et omnem nostram doctrinam aliud nihil
quam Satanismum esse pronunciet, ÷= imitandum hic nobis Christum
Dominum esse existimamus, nempe ut nos non solum nullius hac
in parte nobis rei conscios esse declaremus, sed culpam eorum cri-
minum omnem in Hosium ac suos vere ao palam retorqueamus, quo·
rum nomine potissimum nos et nostra omnia illi accusare et calum-

