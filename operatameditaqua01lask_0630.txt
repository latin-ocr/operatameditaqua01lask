502 rr. bocru.

ut ab illo quis unquam omnino recipiscat. Ioannes item non esse
amplius ait, ut pro illo ulla prorsus precatio habeatur, et Christus
magna emphasi manere illud testatur neque remittendum esse in eter-
num. Quae 'causa fuit etiam plerisque ut dicerent soli huic peccato
gehennam· in poenam constitutam esse, praesertim cum Christus ipse
fateatur eam Sathunae potissimum, huius peccati autori, et suis dun-
taxat angelis, hoc est, sui similibus ab aeterno fuisse constitutam.
Peccato vero quod remitti debebat gehennam constitui haudquaquam
potuisse, propterea quod duo haec pugnare secum omnino videantur,
velle peccatum remittere et gehennam illi in poenam constituisse,
quae quidem ab omni veniae spe plane excluditur, nedum ut ullam
prorsus admittat peccatorum remissionem. Quod equidem et propheta
pluries et Abraham ille Euangelicus aptissime testantur. Caeterum id
quoque observandum bic erit, hoc potissimum peccati genere discerni
Sathanae seu Antichristi Ecclesiam a Christi Ecclesia. Quemadmo-
dum enim primum apud Christianos locum obtinet poenitentia quae
apprehensa mox per fidem Dei misericordia gignit ex se protinus
fructus charitatis, ita in Sathanae Ecclesia primum sibi locum obti-
net contemptus Dei, qui demum per animi obstinationem gignit ex
se etiam odium Christi et omnium quicunque ab illo ad doctrinae
suae ministerium vocantur. Sic desertores illi in vetere Ecclesia sa-
cerdotum principes, adversus quos prophetas suos Deus subinde ex-
citabat, ferre numquam potuerunt coe, qui a Domino ad vineae suae
culturam mittebantur, atque adeo ipsum vineae haeredem etiam, facta
adversus illum conspiratione, occiderunt. Sic et nunc ab istorum
successoribus videmus non modo doctrinam Christi coniuratis odiis
oppugnari, sed viva illius membra etiam ita tractari, ut cum scele-
stissimis quibuscunque hominibus crudelius agi non possit. Interim
tamen Dominus suam non deserit Ecclesiam, sed eam modis omnibus
sublevat et tuetur. Confirmat fidem in se nostram per Spiritum Sanc-
tum suum, erigit nos assidue verbi sui divini promissionibus, addit
et visibilia eorum atque adeo palpabilia etiam symbola, quae nos
sacramenta vocamus et adest perpetuo suis usque ad seculi consumma·
tionem, ut portae inferi adversus nos praevalere numquam possint.(15)

§ 10. Epilofflcs de nostri aqnitione iuxta leqc's seu mandatorum
doctrina.

Ex his quae de legis officiis deque peccatorum generibus dicta
sunt, facile apparet, quantum a primo nostri archetypo atquc a vita
adeo aeterna etiam absimus, quod ad nos quidem attinet. praesertim
si solam mandatorum doctrinam intueamur. Conditi sumus liberi in

