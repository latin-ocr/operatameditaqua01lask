ΕΡ. noem. 529

circumcisionis exemplum statuamus, aut aetatis scxusve discrimina
observemus. Neque enim amplius in Christo masculus aut femina, non
graecus aut iudaeus, non adultus aut infans, non libera aut serva,
non clericus aut laicus, ut vocant, sed in omnibus omnia Christus,
et omnes in illo vicissim nova creatura per acceptationem. Tantum
abest, ut vel foeminas a baptismo arceamus propterea quod olim non
circumciderentur, vel ex illarum conditione, quod multo est absurdius,
infantes nostros omneis metiamur. Stat ergo inconcussa nostra de
eodem in utraque Dei Ecclesia sacramentorum usu et ratione argu-
mentatio, petita ex fontibus scripturarum, certissima omnis nostrae
doctrinae regula (34) et fundamento. Nunc ad secundam argumenta-
tionem descendemus.

Alterum est, quod paedobaptismum nostrum manifeste adstruit et
tuetur adversus omnes morsus adversariorum. Exstat clarum ac cer-
tum testimonium: Neminem prorsus neque ad Patrem nisi per filium
neque ad filium nisi per Patrem venire posse. Exstat idem disertis
verbis expressum, eandem cum paterna essse filii etiam et doctrinam
et voluntatem, quod praesertim ad salutis nostrae negotium attinet.
A patre exiit et ad patrem rediit. Deinde usum sacramentorum hac-
tenus necessarium ad salutem esse testatur, cum in veteri lege Deus
ipse, tum in nova etiam Christus, ut sine salutis discrimine haud-
quaquam negligi, multo minus autezn contemni possit. Haec igitur
simul coniuncta Paedobaptismum nostrum instituunt ad bunc modum:
In his quae ad salutem pertinent eadem est perpetua Patris et Filii
voluntas: usus sacramentorum ad salutem nostram ita pertinet, ut ne-
que temere negligi, multo minus autem contemni possit: in usu igi-
tur sacramentorum eadem' est perpetuo Patris et Filii voluntas. Iam
cum perspicuum sit et baptismum et circumcisionem esse sacramenta
Ecclesiae Dei, etiamsi donemus diversa esse, neque alterum alteri
respondere, quod tamen doceri neque potuit hactenus neque potest,
manifestum est filii voluntatem in baptismi usu eandem hauddubie
esse, quae et Patris olim fuerat in usu circumcisionis. Et quoniam
mandato de circumcisione infantium praedito certi sumus, usum sa-
cramentorum ad infantes quoque pertinere, — ab ea sane paterna
voluntate ac doctrina filii quoque de baptismo doctrinam et volunta-
tem metiri debemus, neque baptismo indignos existimare, quos Pater
Deus sacramentis suis indignos non esse iudicavit. Sumus igitur

certi, quod ad Paedobaptismum nostrum attinet, de Christi doctrina
et voluntate, quam cum paterna eandem esse scimus et'nobis sequen-

dam esse putamus. Quae vero hic de ordine retinendo doctrinae fidei
et signorum ab adversariis dicuntur, ea nihil huc facere paulo post
ostendemus, multo minus autern locum illum Marci ultimo: ssQui

Ι. 35

