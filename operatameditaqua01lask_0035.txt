PRAEFATIO. XXVII

Etenim qui publici iuris huius generis opuscula facit, hoc non
agit, ut aliis eorum iterum iterumque recognoscendorum, sed
ut legendorum copiam faciat. Ad expeditam itaque lectionem,
quoad fieri potuit, Lasci libellorum textum accomodare cona-
tus sum, nusquam in meris scribarum aut typographorum ar-
bitrariis erroribus hallucinatus. Talem eum typis mandandum
curavi, qualem nostro tempore ipse, si viveret Lascus‚ eum
maxime cuperet editum, solutis itaque compendiis omnibus,
detruncata passim densa initialium silva, vitatis utpote elementa
litterarum componendi variationibus.

Duo tantummodo variarum lectionum genera sunt, quas di-
ligenter ad calcem recensendas esse duximus. Primum in iis
libellis, quorum aut manuscriptum exemplar, aut recentior
editio cum editione, quam secuti sumus, conferri potuit, sedulo
in margine omnes quotquot adspersimus variationes, quae
vel levissimum ipsius sententiae discrimen redolerent, praeser-
tim ubi dogmatices causa de industria mutatum locum depre-
hendissimus. Alterum variarum lectionum genus iu symboli-
cis scriptis reperies, quorum versionem belgicam ad litteram
usque quam accuratissime repraesentare studuimus. Etenim
scribendi ratio apud populares tunc temporis perquam erat
ambigua et anceps, et haud ita raro eundem auctorem post
elapsum spatium sex septemve annorum aliter in quibusdam
vocibus exarandis versatum esse videbis. Quamquam igitur
harum quoque variarum lectionem illuviem meras plerique
sordes et quisquilias aestimarent, quas si reticuissem ne vel
levissimam perspicuitatis iacturam fecisset Lasci libellorum tex-
tus, vel sic tamen ubi plures diversaeque exstarent recognitio·
nes praecipuam in hisce lectionis varietatem obiter adscripsi-
mus, ut minutila quaedam ad accuratiorem vernaculi eius saeculi
idiomatis cognitionem in transitu adferremus. Nullius quidem
ponderis eiusmodi variae lectiones fuissent, nec quae annotare-
tur dignae, in scriptore imperito et qui arbitrarie permiscere
omnia et pro libitu ineptiis suis variegare textum studuisset.
Tam crassae vero negligentiae in Lasci libellis vertendis ne
quis U'rnNHovluM reum agat, expendat velim quae nobilis ille
Gandavus in introitu ad Catechismum Londinensem (nostrae
ed. Tom. ΙΙ. p. 346) hisce ultro fatetur verbis: n Quem (sc.

