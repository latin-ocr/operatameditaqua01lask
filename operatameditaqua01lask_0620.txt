492 ΕΡ. oocra.

temptores pertinere ostendat Dei misericordiam, quae quidem nobis
salutem nostram restituat, diserte ait: Misericordia Domini super
timentes eum. At vero timor quoque ipse varius est. Est timor im-
piorum in poenam contemptoribus additus, qui sublata omni veniae
spe adigit ad desperationem. Sed hic non tam est timor iam, quam
horror quidam potius, poenae illius initium, qua Deus contemp-
tum sui ulciscitur. Neque cum hoc aliquid commune habet amplius
Dei misericordia, quum tales potius, quos hic horror semel occupa-
vit, aliud iam prae oculis habere non possunt quam formidabilem
illam inevitabilis iudicii exspectationem et ignis vehementiam, quae
illos tandem tandem devoret atque absorbeat. Sic numquam non
horrent demones ad Dei potentiam. Sic et Cain et Iudam timuisse
legimus. Sed nomen divinum invocasse non legimus, propterea quod
ab omni veniae spe exclusi, animum suum ad Dominum attollere non
potuerunt. Quare alium timorem esse oportet, ad quem propheta in-
dicat Dei misericordiam proprie pertinere, nempe eum quo perterre·
mur quidem vehementer. quoties nos ipsos vitamque nostram intue-
mur, sed adeo nou absterremur tamen a spe consequendae veniae, ut
eo incitemur etiam ad resipiscentiam opemque Domini implorandam,
qua sola fatemur nos a nostra calamitate, per quam in peccatis vel
inviti haerere cogimur, sublevari oportere. Sic timuit patrem suum
Euangelicus ille male frugi filius, sic Dominum David, sic Christum
Petrus et sunt protinus misericordiam consequuti. Non est satis dixis-
se npeccavi'' id quod equidem et Cain et Saul et Iudas fecerunt, sed
illud est imprimis necessarium, ut omnem nostram calamitatem non
tam hominibus, quam Deo nostro potius, neque huic velut iudici so-
lum aut Domino, sed etiam veluti patri omnium longe indulgentis·
simo atque adeo servatori nostro filiorum more exponamus, illius iu-
dicium a nobis deprecemur et solam eius misericordiam concepta
per Christum certa fiducia imploremus. Tum demum enim adspiciet
nos proculdubio oculis suae misericordiae, agnito hoc sui in nobis
timore, qui adeo non potest alioqui non esse gratus Deo iuxta Christi
ipsius testimonium, ut una haec vox “peccavi’' a tali profecta animo
maius gaudium excitet in coelo, quam nonaginta novem iustorum
accessio, Unde et propheta alibi, dum de eo ipso timore loquitur
quem Deus in nobis requirit: Misericordia, inquit, super timentes eum
et in eos qui sperant super misericordia eius, ut intelligamus eum

timorem ad quem Dei pertineat misericordia veniae spem non modo
non excludere, sed adiunctam sibi praeterea etiam habere omnino

oportere. Quibus equidem verbis planum facit propheta, Domini mi·
sericordiam ad infirmos duntaxat, non autem ad contemptores neque
ad prolapsos in desperationem (quatenus ea contemptus poena est)

