RESPONSIO Anv uosruM. 429

phetam Catholicae Ecclesiae Dei. Dicet, se et suos omnia haec cre-
dere. Utinam vero id vere et ex animo possit dicere, id equidem
illi ego et suis omnibus perinde optarim, atque mihi ipse Divino
beneficio gratulor. Sed si haec vere credit, ad meas mihi pauculas
obiectiones breviter etiam et perspicue respondeat. Ac primum de
persona ipsa Christi Domini, si Christum Dominum Deum verum
esse credit, cur operi ipsius in procuranda salute nostra, ubi carnem
nostram assumpsisset, non tribuit omnem ac plenam perfectionem,
cum Scriptura doceat, omnia. Dei opera perfectis-(100)sima absolutis-
simaque esse, quandoquidem in eum, qui illa operatur, Deum, nulla
imperfectio cadere potest. Si vero operi huic Divino Christi Domini
omnem ac plenam perfectionem tribuit, ubinam consistent subsidiaria
illa, quae Hosius propugnat, salutis nostrae remedia, nempe satis·
factiones nostrae pro peccatis? opera item nostra non tantum meri-
toria, sed etiam supererogatoria, et quidem quae non solum nobis
adiumento sint, sed etiam aliis tam vivis quam mortuis? Quid enim
subsidiariis ullis omnino adminiculis ad salutem nostram opus habe-
mus, si opus filii Dei vivi incarnati in procuranda nostra salute mo-
dis omnibus perfectum atque absolutum esse non dubitamus? Aut
quomodo opus id filii Dei modis omnibus perfectum atque absolutum
esse non dubitamus, si illud nobis sine nostris adminiculis sufficere
non posse dicamus? Hinc igitur primum se expediat Hosius cum
suis omnibus, ut se fundamentum doctri-(101)nae Apostolicae reti-
nere declaret. Deinde si eundem ipsum Christum Dominum verum
quoque in carne nostra hominem personali unitione coniunctum Deo
filio esse credit, nobis alioqui naturae nostrae communione ita con-
iunctum, ut per omnia sit nostri similis, excepto duntaxat peccatO,
quemadmodum Paulus docet, — ubinam quaeso manebit Doctrina ip-
sius suorumque omnium de crustuli panis in corpus Christi naturale
reali ac substantiali transitione, sive per sesquipedalem illam tran-
substantiationem, sive per panis evanescentium ac corporis Christi
substitutionem? ubi item doctrina de corpore Christi insensibili im-
menso ac nusquam non praesenti? Novimus sane hic latebras verbo-
rum, quibus haec omnia involvere Hosiani soleant, novimus et artes
ipsorum, quibus vel ad fallendum, vel (si aliud non queant) ad abster-
rendum saltem simpliciores ab eius rei sciscitatione utantur, sed hic
locus non est, ut de istis disputemus. (102) Tantum postulamus, ut
simpliciter et perspicue ostendat Hosius haec duo simul posse con-
sistere, nempe ut vere et indubitato credamus, Deum filium in sua
incarnatione similiter, hoc est per naturalem, sine viri contactu in·
terim ex matre virgine virtute Spiritus Sancti, generationem, nostrae
carni nostroque sanguini participasse, esseque nobis in naturae nostrae

