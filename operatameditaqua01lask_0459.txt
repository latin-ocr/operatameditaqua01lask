327

naturae affinitatem, sed corporaliter ctiam propter humanae nostrae
in carne nostra naturae identitatem? Si negat, ostendat corpora·
lem Christi nobiscum in humanae nostrae naturae identitate commu-
nionem extra verbi incarnationem, imo vero ostendat, quomodo
nos sibi Christus qualicunque tandem socictate coniunxisset, si non
prius nobis ipse naturae humanae nostrae participatione per suam
alioqui incarnationem coniunctus fuisset. Quo pacto, inquam, nos
carnem e carne sua fecisset, si non prius ipse caro de carne nostra per
suam incarnationem factus fuis-(fol. 95)set? Quo pacto nos in se
ad vitam aeternam transferre atque ad dexteram Patris sui secum in
coelo collocare potuisset, nisi prius ad nos ipse descendisset morte-
que sua innocentissima omnem peccati nostri culpam et condemna·
tionem expiasset? Ad extremum, ostendat Westphalus, quo pacto mori
poterat Christus, ut nos sibi in vita gloriaque sua coniungeret, si
non. ut mori posset, carnem nostram ex matre virgine induisset. Sci·
licet iuxta Westphalum descendere non oportebat Christum, ut rur-
sum adscenderet nosque secum una in altum subverteret, neque itc-
rum mori illum necesse erat, ut nos a morte liberatos secum una in
gloriam adduceret. Sed aliud profert Westphalus, nempe Cyrillum
hoc loco agere de ea nostra cum Christo communione, qua illi vir-
tute Mysticae benedictionis in Coena coniungimur ipseque habitat in
nobis. Et hic igitur Westphalicam in verbis Cyrilli collectionem ob-
servemus„ Cyrillus toto eo capite id potissimum agit, ut doceat, vitis
et palmitum similitudine commendari nobis et spirzitualem et corpora-
lem Christi nobiscum in carne nostra communionem, utque id verum
esse ostendat, adfert probationem eiusdem ipsius, nou autem alterius
ullius doctrinae, ex Coenae Dominicae institutione, nempe Christum
Dominum, ut iam est dictum, et spiritualiter et corporaliter esse vi-
tem nostram et nos palmites ipsius, hoc est, non spiritus tautum
participatione Divinaeque naturae donata nobis affinitate, sed corpo-
rali etiam naturae nostrae humanae identitate in carne nostra. West-
phalus autem non hanc doctrinam confirmari a Cyrillo contendit, in-
ducta eius (sol. 96) confirmatione ex Coenae Dominicae institutione,
sed aliam eamque diversam tradi. Ait enim, hoc Cyrilli loco non
agi de corporali illa coniunctione Christi nobiscum iuxta naturae
humanae ipsius nobiscum in carne nostra identitatem, institutam in
verbi incarnatione, etiamsi illam Cyrillus verbis expressis urgeat,
sed doceri duntaxat, quod communio corporis et sanguinis Christi,
sumpti in coena, in nobis efficiat, etiamsi haec verba apud Cyrillum
citato loco, in sensu praesertim WestphalicO, nusquam legantur. Ne-
que enim hahetur apud Cyrillum illic, quid sumpti, in pane ipso aut
sub pane seu per panem e ministri ipsius in Coena, corporis et san-

