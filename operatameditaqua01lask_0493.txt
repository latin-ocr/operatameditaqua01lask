363

etiam agnosci facilius possit. Atque alibi quidem initium huius sa·
pientiae facit timorem Domini, et eam constare potissimum docet
diligenti mandatorum Dei custodia ac observatione. Hic vero paulo
clarius idipsum explicat rationemque eius ipsius timoris in hac sa-
pientia, Regibus potissimum eorumque proceribus aliquanto plenius
(39) exponit, ut. qui nobis Dei in terris imaginem quandam prae-
cellenti sua vocatione quarn proxime referunt, ab iis etiam Dei filius
quam officiosissime colatur. Docet igitur, in divina hac sapientia ti-
morem quidem requiri, sed esse peculiare quoddam eius timoris ge-
nus. Nempe non, quo sibi aut hostes ab hostibus aut cives a tyran-
nis suis metuunt —longe enim a Christo Domino, filio Dei vivi, ab·
sunt hostilia tyrannicaque omnia — sed quem clientes patronis, boni
item servi dominis et liberi parentibus suis ultro se debere agno-
scunt. Hostilis ac tyrannicus ille timor cum odio semper animorum-
que alienatione quadam est coniunctus, id quod alioqui vox illa ty-
rannica: Oderint dum metuant, palam testatur. Hic vero, quem Pro-
pheta nobis commendat, ab amore atque observantia proficiscitur,
obsequendique studium ac sollicitudinem quandam in nobis gignit,
ne quo modo eos, quibus eiusmodi timorem ultro nos debere agno-
scimus, (40) nostra sive imprudentia sive negligentia offendamus,
sed potius illis placere, gratificari atque obsequi modis omnibus pro
nostra virili studeamus, et in nostra nobis'ipsi hac in parte, tum
imprudentia, tum insufficientia (ne quid de negligentia dicam) displi-
ceamus3 ita tamen, ut certissimam veniae spem, nobis quidem diffisi,
sed eorum, quos ita reveremur, benignitate confisi, semper retineamus.
Hunc sane talem erga Christum Dominum timorem requirit Propheta
in ea sapientia, ad quam hic Reges proceresque illorum omnes ex-
hortatur, si quando inclarescere videant regnum ipsius. Servite‚ in-
quit, Domino in timore. Estque haec prima timoris eius nota, quem
Propheta i=n divina hac sapientia requirit, ac primus etiam sapientiae
gradus, ad quam Reges proceresque omnes cohortatur. Quia vero in
hostili illo aut tyrannico metu simulari non raro potest serviendi
hoc studium, ad quem modum Herodes illud post natum Christum
(41) Dominum apud Magos insidiose simulabat, addit et alteram
timoris huius notam Propheta, quae in hostilem tyrannicumve metum
illum cadere nullo modo potest, animi videlicet gaudium atque exul-
tationem. Quis enim secundis hostium tyrannorumve rebus non po-
tius perturbetur quam laetetur, etiamsi nonnunquam laetitiam simule·
mus? quae tamen ita simulari nunquam potest, quin scse fucus hy-
pocriseos alicubi prodat. Eius rei praeclarum in eo ipso Herode,
cuius iam meminimus, exemplum habemus. Is ubi Christum Dominum
natum esse audisset, conatus cst quidem et ipsc simulare magnam

