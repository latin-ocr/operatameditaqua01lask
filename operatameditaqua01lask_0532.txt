404 nespousm ADv. nosmu.

quod (30) ab illo nusquam dictum esse constat, nisi si et Christum
ipsum in ius vocare volunt, quod aliter, quam isti vellent, sit loquu-
tus. Me vero non pudet negare a Christo dicta esse, quae ab illo
dicta nunquam esse scio. Viderint autem Alberus et Hosius, ut eo-
rum omnium Christum Dominum autorem esse olim probent, quae
sub eius nomine obtrusa nobis habemus.

Articulus 11.

n In Euangelio Matthaei scriptum est, quod Christus dederit suis
n discipulis calicem, antequam protulisset illa verba: Hic est sanguis
n meus, — igitur biberunt illi vinum simplex,et non sanguinem Domini''.

Responsio,

Et hic non potuit similis sui in calumniando non esse Alberus.
Primum dum, quae ego ex Marco profero, ea me ipse ex Matthaeo
protulisse scribit: deinde, quod ego per interrogationem sciscitor,
de eo me ipse iuxta capitis sui somnium pronunciasse scribit. (31)
Certum est autem Marcum affirmare, quod Apostoli prius de poculo
Coenae bibissent, quam Christus verba Coenae, quae vocant conse-
cratoria, pronunciasset. Quin et Matthaeus, et idem Marcus etiam, eo
ordine panem a Christo Apostolis datum esse referunt, ut non prius ,
verba de pane pronunciata esse scribant, quam panis iam distributus
esset. Inde vero ego argumentor, non equidem adversus veram ac salu·
tarem corporis et sanguinis Christi in Coena participationem, quemad-
modum Alberus calumniatur, sed adversus doctrinam Albericorum
simul et Hosianorum de Elementorum Coenae consecratione, quam
illi constituunt in operativa nescio qua per Ministrum verborum Coenae
enunciatione, cum nos elementa Coenae, non equidem humano opere
ullo, sed virtute primae illius Dominicae institutionis sanctificari, seu
in sacrum usum segregari et mystica symbola (32) effici doceamus.
Argumentatio porro mea sic habet: Si elementorum Coenae consecra-
tio constet verborum Coenae enunciatione, et Marcus de poculo ex·
presse testatur, Apostolos prius bibisse, quam verba ipsa a Christo
Domino pronunciata essent, atque idem Marcus etiam et Matthaeus
praeterea de pane eodem spectare videntur, — quidnam ederunt et
biberunt Apostoli ante factam consecrationem per verborum recitatio-
nem? Petoque ut doctores operatoriae illius per Ministrum consecra-
tionis hie mihi respondeant, qui aliud sane respondere non possunt,
quam aut simplicem omnino panem et simplex etiam vinum ab Aposto-
lis sumptum esse ante illam consecrationem, aut, si ipsa Coenae elementa

