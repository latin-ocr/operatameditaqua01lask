PRAEFATIO. XXIX

ancillam expuli. In reliquis itaque Lasci libellis omnibus
eodem prorsus modo sententiarum complexus dividi incisione,
'quo ipse in scribenda interpunctione uti soleo, et sermonis
perspicuitati meo quidem iudicio optime consulitur. Erunt
fortasse, qui nimiam qua usus sum parcimoniam arguent et
ubi ubi locorum speciosis de causis temere omissam interpunc-
tionem perstringere malunt quam expendere. Scio etiamnum
operosae interpungendi signorum frequentiae dignos, quos au-
dias, existere patronos, qui hisce lectionis subsidiis et adiu·
mentis carere se posse negant. Me tamen a se dissentire
pace sua patiantur. Egregie, si quid video, eiusmodi distincti-
vorum signorum apparatus praelectoribus destinatus est, ne
vocis, quam emittunt, clamori nimis dediti a sensu verborum
abstrahantur et haesitanter balbutire incipiant: tironum quoque
usui subservire potest, quibus sermonis complexus nonnisi pau-
latim pedetentimque veluti per nebulas illucescere solet, sed
nullius praetii habendus est in libris peritis exercitatisque viris
destinatis, quibus verborum vis ac pondus orationis successum
sponte aperit et monstrat. Magis etiam quam in vernaculo
sermone in latinis tam tortuoso interpungendi signorum appa-
ratui supersederi posse videtur, quod declinandi coniugandique,
quam vocant, apud latinos ratio efficacissime et dilucide satis
quo decurrat oratio, qua in devias digrediatur auctor, qua
redeat in viam, praesentire lectorem facit. Praesertim in auc-
toribus, qualium noster fuit, qui interminatam et vere immen-
sam verborum copiam unius sententiae nexu coagulare delec-
tantur, sermonis perspicuitati efficacius hauddubie proderit,
qui parca incisione universam sententiae distributionem ob
oculos ponit, quam qui infinita signorum advecta mole sub·
divisiones et partitiones singulas omnes membratim dissecat et
tenuissimas quoque sententiae portiunculas apicibus suis in-
cludit curvatisve cingit uncis. Addat igitur de suo inter le·
gendum, cui mea non sufficit parcitas. Praestabat‚ uni alte·
rive non satis expedire quam plerisque impedire libellorum,
quos edidi, lectionem.

Pagellarum indices ubique locorum in nostra editione in
medio textu exhibentur, accuratissime e vetustissimis editioni-
bus sive codicibus desumpti. Quum igitur in libello, cui

