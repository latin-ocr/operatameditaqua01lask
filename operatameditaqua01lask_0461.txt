329

Christi. Vocant quidem Patres panem coenae, *non iam sane vulga-
rem, sed vocatione Dominica sanctificatum panem, id quod nos quo-
que semper docuimus. Sed quod Dominicam vocationem illam con-
stituant in theatrica nostri temporis passim verborum Coenae decan-
tatione, quae vim consecrandi in se ullam contineat, id vero West-
phalus ostendat3 nos enim id in primaevis Ecclesiae patribus nunquam
vidimus, imo vero contrarium plane infinitis locis videmus. Sed per-
git Westphalus furiis suis indulgere, et, postquam praeclare se iam
locum Cyrilli exposuisse arbitratur, mox addit novum, sub Cyrilli
nomine, capitis sui somnium, de quo Cyrillus nunquam cogitavit.
Ait, vim mysticae benedictionis in coena a Cyrillo eam constitui, ut,
praeterquam quod Christum Dominum corporaliter quoque in nobis
carnis suae communione habitare facit, (quae sane verba Cyrilli·
esse agnoscimus) id quoque efficiat, ut corpore [bristi Domini per
mysticam communionem credentes benedicat, et cum ipso .in unum
corpus uniat. Et, ut clarius se prodat, subdit: Nos omnes ideo unum
corpus effici, quia unum omnes panem sumimus, - nos omnes propterea
esse corpus et membra Christi, quia per hanc benedictionem
mysterii ipsum filium Dei suscipimus. Tandem vero legem statuit,
sibi ipsi adversariam: Oportere cum Christo coniungi, quisquis carnem
eius recipit, (fol. 99) ut Christus in ipso et ipse in Christo iuvenia-
tur. Et hic igitur Erinnym Westphalicam observemus, Ac primum
cuperem id mihi in Cyrilli loco citato commonstrari, nempe, eam
esse vim mysticae benedictionis, ut nos corpore Christi Domini per
mysticam communionem benedicat, Nam haec verba praedicto toto
’ Cyrilli capite nusquam extant. Deinde, si ad hunc modum West-
phulus Cyrillum interpretari vult, explicet ipsemet nobis suam hanc
interpretationem eamque approbet Cyrilli testimoniis. Postremo osten—
dat, legem quam tulit veram esse, cui tamen alibi ipsemet reclamat.
Ut interim taceam, inverti ab illo Cyrilli eo loco ratiocinationem.
Cyrillus contra eos disputat, qui spiritualem nostri cum Christo con·
iunctionem in vitis et palmitum similitudine agnoscebant, corpora-
lem in naturae humanae nostrae identitate negabant. Docet igitur
et similitudinis illius Euangelicae eit coenae item Dominicae testimo-
nio, nos, non spirituali tantum (de qua nulla fuerat controversia), sed
naturali etiam in carne nostra societate, ita Christo Domino con-
iunctos esse, ut et ille in nobis maneat et nos in illo. Westphalus
autem persuadere conatur, magis urgeri a Cyrillo eo loco spiritua-
lem nostram, quam corporalem, cum Christo Domino seu naturalem
communionem, quasi Cyrilli adversarii, non tam alioqui corporali seu
naturali, quam potius spirituali nostrae cum (Jhristo Domino con-
iunctioni reclamassent. Ita nimirum diligenter eo loco legit Cyrillum

