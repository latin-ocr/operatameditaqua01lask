552 ΕΡ. Doc'rn.

ne dicam impugnatum esse a Domino ipso videmus, Decertent pro
istis qui volent, nos id solum Ecclesiis nostris tradimus, quod ex ore
Domini habemus, et ad salutarem carnis suae manducationem neces·
sarium esse scimus. Qui in coenae symbolis corpus et sanguinem
Christi realiter ut vocant contineri docent atque etiamdistribui,
hi et pronomen demonstrativum τοῦτο et corporis nomen substantive
accipi volunt pro panis et corporis substantia, et in paulina item in-
terpretatione communionem active pro distribubione exponendam esse
putant. Sed Paulus diserte docet pronomen (50) τοῦτο non ad sub·
stantiam sed ad fractionem panis, h. e.. ad ipsam coenae actionem
referri potius oportere, non enim alium quam fractum panem, h. e.‚
in cibum iam exhibitum, vocat communionem corporis Christi, et
eundem fractum panem mox mensam Domini appellat, ut facile ap-
pareat non de substantia sed de fractione panis, h‚e., de ipsa coenae
actione loquutum esse, dum docet, panem esse corporis Christi com-
munionem. Corporis item nomen non pro substantia corporis accipit
Paulus, sed pro corporis communione, h. e. participatione, idque iuxta
sacramenti rationem, h. e.‚ pro communionis obsignatione, quemad-
modum et circumcisio foedus dicitur, baptismus peccatorum ablutio,
agnus paschalis Phasae, cum tamen proprie sint σφραγῖδες horum
omnium. Iam et communio apud Paulum active exponi non potest
pro corporis dominici distributione sive porrectione, neque enim do-
cet Paulus symbolorum in coena porrectione hoc effici, ut corpori
Christi tum primum participemus, quasi non antea membra ipsius
fuissemus. Imo vero docet corporis Christi communionem exstitisse in
veteri Ecclesia priusquam etiam Christus Dominus carnem ullam ha·
beret, et expresse addit, nos esse iam, non autem fleri corpus Christi,
qui praesertim de illius pane participamus. Quid! quod ipsa Pauli eo
loco argumentatio non patitur, ut communionem active ullo prorsus
modo exponamus Sed nos hic apologiam non scribimus, tantum (tamen
in m. ⁸.) nostros admonemus paucis, nihil effici his, quae ad confir-
mandam realem cum symbolis in Coena Domini unionem ex coenae ver·
bis et hoc Pauli loco adferuntur. Igitur τῇ σφραγιτικὸν coenae domi-
nicae est nostra curn Christo Domino in corpore et sanguine suo, ab
ipso usque mundi initio nobis per promissionem porrecto, μετουσία.
Ab hoc fine dependent omnes alii fines aliaque mysteria quae nuptu·
νετικιέ vocamus, et petuntur vel ex iis quae ipsa communionis nostrae
cum Christo ratio a nobis exposcit, vel e symbolorum allegoriis, non
temere alioqui a Domino coenae ipsi add-itis. Quid autem communio-
nis huius nostrae ratio a nobis exposcat, id nos totum uno verbo
Ioannes docet, nempe ut Christum Dominum, cui insiti sumus, tota
vita nostra, quantum maxime possumus, exprimamus. Qui dicit se

