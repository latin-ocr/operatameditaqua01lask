DE SAcrtAMssN'rls ECCLESIAE CHRISTI. 195

suae institutione panem primum, deinde poculum in manus suas ac-
cepit, ut Apostolis et toti suae in illis, ut iam est dictum, Ecclesiae
in cibum et potum daret. Papa ναι-ο, servus Domino suo (fol. 962²)
maior seilicet, panem quidem sumit ct ipse ac poculum, sed quae
nemini alteri, nisi suis illis incantatis adiuratisque simiis, communia
esse vult, ut delatam gratuito a Christo fidelibus omnibus sacerdotii
sui aeterni communionem nobis abripere atque in iuratas duntaxat
simias suas illas transferre possit. Aut, si omnino plebi in Ecclesia
coenae dominicae nomine aliquid dandum sit, id ita dari instituit,
ut pro Eucharistia prodigiosum nobis plane idolum obtrudat et al-
tera signi parte nos insidiose fraudet. Nimirum aliter non posset sub-
sistere ullo modo discrimen illud inter laicos (profanos videlicet tur-
bae execrabilis, quae legem non novit, homines) et sacrum illum (ad
quem modum fames auri sacra a poeta vocatur) clericorum suorum
ordinem, quem cum laicis confundi non sinit.

Revera autem sunt clerici omnes, qui ullomodo pertinent ad pa-
pistici sacerdotii ordinem, atque in eo sibi placent, quacunque tan-
dem illius professione et quibuscunque notis ipsius ; sed longe alia
ratione, quam nescio quis Isydorus in decretis ipsorum legitur attu-
lisse. Atque verum sane est, clericos a voce Graeca κλῆρος vocari,
sed non quatenus sortem pe-(fol. 96¹³)culiumve aut haereditatem ab·
solute significat, -, hac enim ratione Paulus multis locis universam
Christi Ecclesiam clerum esse apertissime testatur, et passim id alioqui
in Scripturis habetur ¹) —, sed quatenus naturam ac ingenium vermis
cuiusdam referunt, qui a Graecis etiam κλῆρος vocatur. Refert autem
in historia animalium Aristoteles, nasci in apum alvearibus insectum
quoddam, araneo simile, quod non favis tantum sit noxium, sed in
ipsum quoque apum examen universum exitialem quandam contagio-
nem inducat. Eum porro vermem, ubi et mel totum infecerit et apes
maxima ex parte enecarit, alas demum assumere, et deinde a non-
nullis πυραύστην vocari, quod lumen ignis nocte perpetuo circumvoli-
tans soleat infcstare. Plinius vero κλῆρον morbum ipsum, veluti
tuberculum quoddam, ex cerae duricia in favis collectum, vocat, ex
qua demum infectis alvearibus vermem illum nasci plerique putarunt.
Ab hoc igitur clero, sive morbo iuxta Plinium, sive insecto iuxta
Aristotelem, vere proculdubio clerici vocantur, quicunque ad ordinem
illum papistici sacerdotii quoquomodo pertinent, atquc illius nomine sibi
ita placent‚(fol.97²¹) ut inter laicos censeri nolint, quorum alioqui opus
aliud non sit, quam terram colere, uxores ducere et decimas solvere3
hisce namque notis laicos a se discernunt. Etenim ordo hic natus

¹) Eph. l. Coll. 2. Psalm. 2. Apoc. l. 5. -
13*

