428 REsPoNslo Anv. flost.

consensio? Si vero in ipsis etiam doctrinae dissidiis discrimen ali-
quod constituit, ut sint quae una cum dilectione ac proinde inco-
lumi quoque verbi Divini doctrina consistere simul possint, sint item
quae non possint, an non hic Pauli Apostoli doctrinam sequamur,
qui per eos duntaxat societatem Ecclesiasticam ac proinde dilectio-
nem quoque violari ac dirimi docet, quos fundamentum doctrinae
ipsum non amplius tenere, sed ab eo descivisse. denique et oppugnari
ab eis illud constet? Ostendat Hosius igitur, nos nostris invicem
dissidiis doctrinae sa·(97)nae fundamentum non tenere, sed abillo
descivisse. se vero et suos illud inter se se inviolatum retinere. Aut
si hoc non potest facere, quemadmodum sane revera nunquam po-
test, desinat tandem Ecclesiam Christi Pharisaica hypocrisi sua fal-
lere. Quo pacto autem probaret, retineri a suis inviolatum doctrinae
fundamentum, cum ipsemet eo sublato aliud constituat, et non tam
in Propheticis atque Apostolicis scripturis, quas Paulus fundamentum
Ecclesiae esse profitetur, quam potius in sensu ac consensu Aposta-
ticae suae Ecclesiae verbi Divini veritatem ponat? Dicet, non de
Scripturis, sed de earum mente controversiam esse, se enim, perinde
atque nos, agnoscere nullum in Scripturis mendacium extare, sed
meram veritatem, sed omnem controversiam versari in syncera aut
detorta ipsius interpretatione. At vero, si vere ita sentit ut scribit,
non extare ullum in Scripturis mendacium, sed meram veritatem,
cur unamini Scripturae menti, ex le-(98)gitima collatione locorum
collectae, in qua nullum est mendacium, sensum ac consensum nescio
cuius Ecclesiae anteponit, quem non modo variasse pluries, sed sc-
cum etiam pugnasse negare non potest? Excuset se hic Hosius igi-
tur, aut agnoscat, duo haec quae docet consistere simul non posse:
nempe ut et nullum in Scripturis reperiatur mendacium, et vera ni-
hilominus in eis verbi Divini doctrina, non tam ex unanimi illarum
mente, quam ex Ecclesiae sensu ac consensu nescio quo petatur et
colligatur. Deinde quomodo retineat Hosius cum suis omnibus in-
concussum Doctrinae sanae fundamentum, posteaquam Apostolicae de
Christo Domino confessioni, ore Petri Apostoli proditae, re ipsa re-
clamet, etiamsi id mira hypocrisi dissimulet? Ac velim ut mihi pau·
lisper hic ipse unus pro suis omnibus respondeat, num cum Petro
et universa apostolica Ecclesia indubitato credat, Dominum Iesum
esse vere Christum illum filium Dei (99) vivi. Annuet proculdubio,
nisi si suis ipsemet verbis a vera se Ecclesia Christi descivisse, fateri
velit. Caeterum si id credit, eadem sane opera credat necesse est,
eum et Deum pariter verum et verum hominem esse. Esse item,
quod ad delegatam ei a Patre Deo functionem attinet, unicum
summum atque aeternum Pontificem Regem ac Doctorem seu Pro-

