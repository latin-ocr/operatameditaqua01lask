360

postulatione, ut ostendat, quam praepostere id ita a Regibus fiat et
quam longe hic absint a legitima praecellentis alioqui vocationis suae,
a Deo ordinatae, functione. Deinde vero exponit Propheta, qualia
sint talium Regum, quae inter se agitant, consilia, et quales item,
quos adornant, apparatus,- nempe videri quidem et Regibus ipsis et
eorum pro-(30)ceribus consilia hac in parte ipsorum valde speciosa
efficacia atque omnis humanae prudentiae modis omnibus plena, ap-
paratus item ipsorum plane invictos, ut, cum sine conciliorum auto-
ritate vel propinquorum Principum assensu nihil hic sibi aggredien-
dum putant, et mutuis sese foederibus in hoc invicem astringunt, ut
tanto maiore vi atque apparatu, si quid esset agendum, una et con-
iuncti agant unaque sustineant, quicquid omnino sustinendum esset.
Quis enim non melius prudentiusque multo esse dicat, publicam uni-
versalis toto Christiano, ut vocant, orbe Concilii autoritatem in con-
silium adhibere, quam privata unius alicuius Regis cum suo senatu
autoritate novationes in religione instituere? Quis item non multo
consultius esse affirmet, aliorum quoque auxiliis communiri, quicquid
omnino aut agendum aut sustinendum quoquo modo esset, quam ut
solus quispiam cum suis duntaxat temere sese omnibus periculis (31)
exponat? Haec igitur ac similia humanae prudentiae consilia Regi-
bus quidem ipsis eorumque proceribus videri hauddubie praeclara,
solida omniumque tutissima. Caeterum in conspectu Dei, quem nihil
latere potest, esse vana omnino, atque adeo vanitatem ipsam, si divi-
nae illius voluntati ac potentiae opponantur. Ad haec ridicula etiam,
ut quae non aliter ab illis instituantur, quam si cum Deo, in terris
11ἰο duntaxat versante, humanis consiliis-ac viribus certandum esset,
cum ille pugillo suo et coelum et terram contineat, et, collocata in
coelis, imo supra coelos omnes, Maiestatis suae sede, humanas istius-
modi et consiliorum et apparatuum vanitates omnes e sublimi deri-
deat risuique ac subsannationi omnium etiam exponat. Praeterea
eiusmodi quoque esse coram oculis Dei. quod multo est gravius, ut
Deum ipsum ad iracundiam adeo provocent, ut tum demum potissi-
mum gravissime incandescat omniumque severissime illos alloquatur,
denique et (32) disturbet eos omnino in suo furore, cum sibi illi
omnium optime a periculis omnibus cavisse consiliorum suorum in-
dustria omnique apparatus genere instructissimi esse videntur. Sunt-
que hic vobis observandae temporis particulae illae, quas non temere
alioqui Propheta adhibet, dum ait: aTunc loquetur. Nunc sapite ο
Reges! Repente exardescet ira eius”, ut intelligamus, in foribus iam
adesse calamitatem publicam ac vindictam Dei, quoties a Christo
Domino regni sui sceptrum alicubi in doctrina sui Euangelii per eius
ministros publice proferri, et adversus illud nihilominus agitari con-

