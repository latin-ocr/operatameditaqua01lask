548 ΕΡ. nocrn.

eos, qui in aetate iam grandiore ad fidem Christianam converteban-
tur. At id quoque in Actis Apostolicis habemus multis locis et in
Apostolicis item epistolis, — interim tamen de dilato in adultam
aetatem baptismo nihil hinc doceri potest. Quemadmodum si quis
nunc sparso inter Turcas Euangelii semine doceret, plurimos adultos
illic baptizari, is sane vera scriberet, sed interim pueros a baptismo
non excluderet, etiamsi nullam illorum faceret mentionem, praesertim
culn nos clarissimis Origenis, Cypriani et Augustini testimoniis in-
fantes a tempore Apostolorum baptizari solitos sciamus. ne quid di-
cam interim de baptizatis ab Apostolis domibus et familiis totis, de
quibus etsi multa argutentur adversarii, numquam tamen docere po-
terunt probabilius esse in diversis familiis nullos infantes fuisse,
quam aliquos fuisse, quemadmodum nos putamus. Et si fuerunt,
certum est esse baptizatos, totas enim domos baptizatas sine excep-
tione esse scriptura testatur. Non est igitur quod de subverso paedo-
baptismo nostro adversarii glorientur. In quo tuendo atque etiam
observando ostendimus nos aliud nihil sequi, quam ipsiusmet Optimi
Maximi Dei doctrinam et voluntatem, adversus quam nihil unquam
poterunt non adversariorum modo argutiae aut conatum sed ne ipsae
quidem Tartari portae, etiamsi nunc os suum si unquam alias maxime
expandisse videantur. Res ipsa coegit me longiorem hic esse quam
volebam, sed in tanta opinionum ac iudiciorum apud nos (veritate sic
in M. S.) varietate confirmari doctrinam nostram oportebat atque ita
eam paedobaptismi nostri causam tractari, ut omnes intelligant vana
esse, quae hic nobis ab adversariis nostris obiiciuntur, quae illi tamen
pro oraculis omnia haberi volunt, et nos illorum, si Deo placet, nomine
idololatriae condemnant indignosque iudicant quos in Ecclesia Christi
numerent, Papam nimirum in hoc imitati, egregium religionis iudicem
ac doctorem, qui quos (nos in M. S.) verbi divini testimoniis convinci
non posse videt, eos iniquissimis praeiudiciis capitis condemnat, prius-
quam ad iudicium admittat. Nos Deuin precamur ut scismata in Ec-
clesia sua verbi sui glutino consolidare dignetur, praecamur et adver-
sarios nostros, ut se Dei potius, qui pacis autor est, ministros exhi-
beant in componendis Ecclesiae controversiis, quam illius qui aliud
non agit, quam ut dissipet ac perdat mundumque dissidiis ac tumul-
tibus expleat. Extremo nunc conatu rem suam agit Sathan, sentit
enim non procul iam fortiorem illum abesse, qui se regno hoc mundi
huius eiiciat. Proinde quo magis ille turbare conatur omnia, hoc
magis nos etiam Deum precari debemus, ut nos in una fide doctrina
et societate retineat. et qui unicum regni (48) in nobis sui sceptrum
agnoscimus, nempe sacrosanctum Iesu Christi Domini ac regis nostri
Euangelium, idem omnes in illo etiam sentiamus, illi nos omnes de-

