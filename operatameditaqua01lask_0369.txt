mmmmmsxm

AD MINISTROS ECCLESIARUM FRISIAE
ORIENTALIS.

Quoniam passim indignissime traducimur, viri fratres! quasi nunc
Coenae Dominicae dignitatem doctrina nostra nimium elevemus, quod
potissimum attinet ad mysterium nostrae cum Christo Domino com-
munionis, et corporis item sui in Coena exhibitionem3 neque desunt
etiam, qui nos priorem ea de re sententiam, nescio qua parte, mutas-
se putant, — visum est paucis ad praesens istorum calumniis occur·
rere, publicoque hoc scripto meo testari, quod neque Coenae Domi-
nicae dignitatem nostra doctrina elevemus quoquo modo, sed per
alios labefactatam illi potius restituamus, neque a priore nostra item
hac in parte sententia, quam in nostro hic ministerio vobiscum una
consentienter professi sumus, vel latum, quod aiunt, unguem recesse-
rimus. Non dubito autem vos memoria adhuc tenere doctrinae no-
strae moderationem, per me postea sub forma epistolae cujusdam in
Anglia editam, quam Dominus Hermannus Brassius, collega hic no-
ster, in publi-(A. 2³)ca concione Nordae ante annos ferme octo aut
amplius professus est, et plerique vestrum exscriptam demum etiam
retinuerunt. Haec ipsa igitur doctrinae nostrae a me hic relicta mo-
deratio, et epistola praeterea ad Bremenses Ministros a me paulo post
unanimi interim collegarum hio meorum consensu scripta, facile osten-
dent, siquidem cum hac mea nunc confessione conferantur, me in
eadem ipsa, quam hic sum professus, doctrina ac sententia modis
omnibus perstare. Meam vero hanc confessionem vobis potissimum
ideo nuncupare volui, quod nemo alius de mea hic innocentia, aut
plenius, aut etiam fidelius testimonium perhibere possit, quam vos,
qui in eodem una mecum ministerio pariter versati estis. Deus opt.
Max. regat vos spiritu sancto suo et efficax reddat ministerium ve·
strum ad gloriam sui adorandi nominis, salutem vestram et Ecclesiae
aedificationem. Amen. (A. 2¹³)

