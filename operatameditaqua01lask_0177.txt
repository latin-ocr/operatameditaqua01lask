DE emus'm chRNATmNE. 45

des, non equidem simplicitatem (G vib) praete fers, sed inscitiam,
quam tuis etiam commendare conaris, ct ornas simplicitatis titulo.
Proferam autem tibi exemplum paulo crassius, quo facilius discrimen
hoc inter simplicitatem et inscitiam perspici a tuis possit. Ac primum
abs te quaeram, quidnam sub carnis nomine intelligat Apostolus, dum
ait, non fore salvam ex operibus legis omnem carnem? Aut apud
Prophetam Deus ipse, dum ait: Effundam de Spiritu meo super omnem
carnem? N on negabis, opinor, homiuem totum sub carnis nomine in-
telligi. Rursus, ubi Adam de Eva ex latere suo formata ait: Haec caro
de carne mea. Aut Christus Dominus, [ubi] a Spiritu carnem haberi
negat, an et illic carnem pro homine poni putabis? ac non potius
pro ipsa carnis substantia? Praeterea in illa Dei apud Mosen queri-
monia, ubi Deus negat Spiritum suum in homine permansurum vel
disceptaturum esse, propterea quod sit car0, num illic item carnem
aut pro homine, aut pro carnis substantia accipi oportere dices, ac
non pro carnis affectibus potius? Age vero, si quis uno atque eodem
modo (G viia) carnis nomen in omuibus hisce locis exponendum esse
contenderet, atque huic suae interpretationi simplicitatem praetexeret,
quod simplicius esse videatur, si unam semper eiusdem vocis signifi-
cationem retineamus, quam si invehamus interpretandi varietatem;
aut si carnem pro carnis vel substantia, vel affectibus apud Prophe-
tam exponeret, ubi de emittendo super omnem carnem spiritu suo
Deus loquitur, atque in verbis Adae item ad Evam, carnem pro toto
homine accipiat, -— eine tu tribueres simplicitatem, an vero inscitiam?
Equidem te ita stupidum esse non puto, ut hic inter simplicitatem
et inscitiam discrimen ipse statuere non possis. Ad eundem porro
modum, si quis, neglecta in carnis voce ea significationis varietate,
ita Christi sententiam illam interpretetur, qua docemur, carnem esse,
quidquid ex carne natum est, ut alio loco sub carnis nomine caruis
substantiam intelligat, alio vero carnis affectus seu ingenium, idque in
eadem propositione, et post tam praeclaram interpretationem dogmatis
suis hanc Christi sententiam praetexat, eumne tu simplicem Scripturae
interpre-(G vii¹›)ten1 fidelemque Ecclesiae Doctorem putabis? At vero
hoc ipsum nos docet Dialectica, ut hanc in argumentationibus πολυ-
ommim non recipiamus, propterea quod faciat riciosam argumen-
tationem. Quodsi simplicitatis est vicia uon admittere, sed pure trac-
tare Scripturas, equidem negare non poteris usum Dialecticae utilem
esse ad retinendam simplicitatem in Sacrorum explicatione, el· non
tam simplicitatem amari ab iis, qui aut linguarum aut disciplinarum
usum damnant, sed inscitiam potius, quam, ut honesto aliquo nomine
ornent, simplicitatem vocant. Neque alia ratio est iu argumentorum
formatione. Simplicius docet, qui redactis in compendium verbis ac

