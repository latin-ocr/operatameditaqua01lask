PRAEFATIO.

SUNT tres fere anni, ex quo Lasci biographiam cum
operum ipsius editione curare me velle in specimine Acade-
mico scribebam. Iam suaviter subinde tarditatem accusare
coeperunt amici, nimis lente trahi opus quod susceperam
haud ambigue per occasionem conquesti. Et sane dandum iis
est, mihi, non ipsis vertendum esse, si iam iam in incili Las·
cum haerere suspicati sint. Celerius ruit tempus et aequa-
lium mens cum ipso, quam ut nuda, simplex omnique appa-
ratu destituta aliquot libellorum recognitio tantum sibi merito
temporis spatium praeripiat. Quid levius, quid tam nullius
fere negotii videtur, quid ocius denique ultro ad metam pro-
perat, quam bona parte expressa iam typis divulgataque opu-
scula denuo praelo submittere, eorum typographica obiter
corrigere revisaque emendare specimina et brevi adsperso prae-
famine, uno duobusve voluminibus comprehensa, nitidiore for-
ma in lucem ea edere! Sentio me excusatione egere, et pro virili
i‘ta causam tuebor, ut, quorum reprehensio cum benevolentia
coniuncta sit, ii saltem a culpa me eximant. Nimirum vix-
dum manus ad laborem adhibuissem essemque primi Lasci
opusculi editionem aggressus, quum longe aliae occupationes in
ipso fere limine me necopinato ab instituto prorsus avocarent:
offerebatur namque sacrum ministerium apud Reformatos,
qui Bisdae sunt, Gelriae haud infimi pagi. Sat sciunt qui
ipsi has rerum vicissitudines vitaeque rationis subierint mutatio-
nes, quem in modum omnem seriem laborum perturbent ani-
mique sensum, in longe diversum eum rapienteS‚ concutiant
et commoveant, longamque diem eos quoque ob omni serio
studio contineant, quibus tantalea alioqui inest sitis laboris.

