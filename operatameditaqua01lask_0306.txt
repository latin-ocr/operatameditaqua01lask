174· ne SAGRAMENTIS motusue CHRISTI.

Exceptionis porro foemellarum manifestam significationem audimus,
dum mandatum de circumcisione ad masculos duntaxat expressis
verbis restringi videmus, et in ea item corporis parte circumcisionem
imperari, qua sexus foemineus omnino caret. (fol. 70¹³)

Atque sane piis hic omnibus satis esse proculdubio deberet, lia-
buisse eam voluntatis divinae de hac tali foemellarum exceptione si-
gnificationem, divinaeque voluntatis, quae nihil temere agit, testifica-
tionem; sed cum torqueri videamus a sectariis exceptionem hanc
soemellarum in circumcisione ad fingendas novas quasdam in aliorum
Sacramentorum usu exceptiones, rationem quoque divini hac in par-
te consilii ex scripturis adferemus, quae piis, ut spero, satisfaciet
ct in usu aliorum Sacramentorum per sectarios commonstrari non
potest.

Quemadmodum enim nostra omnium condemnatio neque originem
suam in foemina coepit, etiamsi illa prior omnino vel ipso vetitae
arboris contactu peccasset, neque item a foemina in nos, sed ab
Adamo masculo> tota derivatur, quemadmodum Paulus docet ¹), ita
Deus in instituendo foederis sui nobiscum signo simul atque ob-
signaculo, utrunque id nobis simul adumbrare voluit, nempe ab uno
coque masculo homine omnem nostram condemnationem ortam deri-
vatamque esse, et iu uno rursum masculo etiam homine amputari
suo tempore oportuisse, ut videlicet mas-(fol. 71³)oulini sexus solius
circumcisio visibili signo suo testificaretur ex Dei ipsius institutione
ac suo quodam modo loqueretur, derivatam in nos illam ab uno mas-
culo homine omnium nostrum condemnationem, in uno rursum mas-
culo etiam homine ita amputatam iri merito ipsius, qui nostra alioqui
caro futurus erat, ut cessatura esset omnino in tota ipsius Ecclesia,
etiamsi peccatum ipsum in vita hac nostra non prorsus cessaret.

Habemus igitur iustam Divini consilii in foemellis a circumcisione
excludendis rationem, ex ipsis Scripturarum fontibus petitam, neque
exemplum hoc exclusarum a circumcisione foemellarum ad sectarum
patrocinium detorqueri posse in arcendis Ecclesiae membris a legiti-
mo usu aliorum Sacramentorum, in quibus talis mysterii adumbratio
typica commonstrari non potest. Imo vero obscuratur etiam non levi-
ter patefactum iam multo clarius per Euangelium omnium Sacramen-
torum mysterium istiusmodi non necessaria membrorum Ecclesiae
exclusione. (fol. 71¹¹)

Et cum universale mandatum extare videmus: Omnis masculus cir-
cumcidatur, sive verna, sive emptitius etc„ videmus item universalem
comminationem: In cuiuscunque carne praeputium non fuerit circum·

¹) Rom. 5. l Cor. 15.

