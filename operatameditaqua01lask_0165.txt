DE cumsrl INCARNATIONE. 33

nullo prorsus modo admittant. Ut, Christus factus est duodennis ι);
illic sane factum esse aliud nihil est, quam coepisse esse. Rursum,
Qui post me venit, ante me factus est ²); hoc est, ante me esse
coepit. Praeterea, Ipse dixit et facta sunt ³); hoc est, coeperunt mox
esse. Item, Christus factus pro nobis maledictum seu execratio 4); hoc
est, reputatus maledictum, habitus pro exem-ato, non autem in male-
dictum seu execrationem commutatus. Deus factus est spes ⁵), factus
refugium Prophetae G); hoc est declaravit se esse eum, in quo sit
sperandum, ad quem sit confugiendum, et eius generis multa. Alibi
vero hoc narratio duntaxat rei alicuius exponitur, ut, Nuptiae factae
sunt in Cana Galileac ⁷); hoc est, peragebantur nuptiae. Factum est,
ut moreretur mendicus S); hoc ost, accidit, ut moreretur, et quae
innumera sunt eius generis exempla, in quibus equidem manifestum
est, per verbum ἐγένετο nullo modo designari ullam naturae transmu-
(E viia)tationem. Quare debili admodum fundamento nitereris, si
doctrinae tuae confirmationem ab eo verbo peteres, quod ita alioqui
varie in Scripturis accipitur, ut illius significationem, quemadmodum
dixi, peti oporteat vel e rerum, quae describuntur, consideratione, vel
e verbis aliis, quae aut consequuntur, aut praecedunt: nedum ut ex
eo certi quidpiam statui possit. Caeterum, ut donemus per verbum
ἐγένετο conversionem hic designari, adeo interim nihil faciet inter-
pretatio haec ad doctrinae tuae confirmationem de Christi Domini
incarnatione, ut illam etiam ex duabus partibus gravissime oppugnet.
Primum enim dum doces verbum in carnem transiisse seu conversum
esse, simul imprudens hoc efficis, non amplius verbum esse, quod ver-
bum erat, sed carnem; neque enim conversio ulla fieri potest, nisi id,
quod erat, ut incipiat esse, quod non erat.' Sic uxor Loth non am-
plius erat uxor illius, ubi statua salis esse coepisset, ac ne homo
quidem etiam, sed ipse sal. Sic et in Cana (E viib) aqua non prius
facta est vinum, quam desiisset esse, quod erat, et coepisset esse, quod
non erat. Oppugnat igitur conversio hoc loco doctrinam tuam, qua
doces, Christum aliud nihil esse nunc, quam, quod erat in principio,
verbum, neque quidquam referre, verbumne, an vero Christum virgo
mater concepisse dicatur. Deinde pugnas tecum ipse etiam iuxta hanc
interpretationem, dum verbum in carnem transiisse, et carnem nihilo-
minus 6 Spiritu sancto deductam esse doces. Neque enim hoc patitur
ipsa conversionis natura, ut, quod in aliud transire debet, id aliunde,
quam ex sese, in eo ipso sui initium sumat, in quod transire debet3
quemadmodum in Cana Galileae aqua dici non poterat facta vinum,

¹) Luc. 2. ²) Ioan. l. ³) Psal. 32 (33). ⁴) Gal. 3. 5) Psal. 60 (61).
6) Psal. 93 (94) [in edit. Bonn. Psal. 86.] ⁷) Ioan. 2. 8) Luc. 16.
I. 3

