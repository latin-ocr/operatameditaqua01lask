ΕΡ. noc'rR. 571

datur. Refert autem totam hanc nostram acceptationem sive iustitiam
ad Christum ipsum, unicum videlicet animarum omnium ab initio ad
finem usque pontificem ac servatorem, et interim illam priorem fuisse
docet circumcisione, a qua demum reliqua sacramenta omnia et veteris
et nostrae Ecclesiae defluxerunt, et quae iam tum etiam communio-
nem corporis et sanguinis Christi promissione delatam in Abrahamo
et eius familia obsignabat. Itaque et nOS, qui omnem utriusque Ec-
clesiae acceptationem ac salutem in unius Christi Domini corpore et
sanguine a mundi usque origine conclusam adeoque et obsignatam
esse non dubitamus, certi item veterem Ecclesiam eadem ipsa corpo-
ris et sanguinis Christi communione (extra quam nulla est salus)
servatam esse, etiamsi corpus ac sanguis Christi nondum revera ex-
starent, nedum exhiheri aut distribui iuxta substantiam suam pos-
sent, -- docemus nos ante natum etiam Christum Dominum cum vetere
olim Ecclesia parente nostra corporis et sanguinis Christi communio-
nem hahere, sed nunc multo evidentius, quandoquidem exhibitum
nobis iam atque in coelis adeo in carne nostra sedentem habemus,
quem maiores nostri promissum duntaxat eminus exspectabant, et
proinde non coenae usu hoc effici, multo minus autem corporis in
coena distributione, ut Christo Domino in corpore et sanguine suo
participemus, quasi illius communionem non antea habuissemus, sed
coenam Domini dicimus esse ohsignationem nostrae cum Christo com-
munionis in corpore et sanguine ipsius, delatae a mundi origine toti
Ecclesiae Dei in verbi Divini promissionibus, quae Christum Domi-
num hauddubie intuentur omnes, sine quo nemo ad Patrem pervenire
potest. Atque lianc eiusmodi obsignationcm sacramentalem commu·
nionem corporis et sanguinis Christi in coena Domini, Paulum se-
quuti, vocamus, quemadmodum a Mose circumcisio etiam foedus iuxta
sacramenti rationem vocatur, propterea quod foedus Dei cum Abra-
hamo aliquanto antea ictum, tam in ipso, quam in eius tamilla ob·
signaret. Vocamus igitur coenam Domini corpus Christi ac sangui-
nem ipsius, quemadmodum verba coenae habent, h. e., communionem
corporis et sanguinis Christi iuxta Pauli interpretationem. Vocamus
et coenae symbola cum Paulo σφραγῖδας, h. e., sigilla eius ipsius
communionis, quae dum illa iuxta Domini institutionem sumimus,
proponunt oculis nostris in mysterio eam ipsam communionem ani-
misque nostris renovant, ac nos totos in certa illius indubitataque
fide, spiritu sancto id operante, (64) obsignant, etiamsi nullam in eis
physicam aut realem corporis aut sanguinis Christi inclusionem po-
namus. Iam ea ipsa coenae symbola, quae nos cum Paulo sigilla
esse diximus, Chrysostomus mysteria, Basilius ἀντίτυπα, Augustinus
siqua, Tertullianus et Origenes σχήματα corporis et sanguinis Christi

