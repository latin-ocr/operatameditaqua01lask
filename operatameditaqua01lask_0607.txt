suMMA coN'rR. nn cossNA. 4751

Christi delata nobis communione, ut unanimem doctrinae consensum
in Ecclesiis retineremus, ab elementorum vero in sacramentis con-
troversia nobis temperare, ne camino oleum, qnod dicitur, addamus.
Meminisse debemus omnem nostram in ministerio potestatem, non
ad dissidia, multo minus autem ad dissipationem, sed ad aedificatio-
nem Ecclesiarum datam esse. Omnes itaque nobis occasiones quaeren—
dae sunt, non exacerbandi sanc res plus satis alioqui exulceratas, sed
mitigandi ac leniendi omnia quaecunque citra salutis iacturam ferri
possunt. Sicubi hic a quibuslibet erratum est, humanus error cst.
Certum est enim Doctores istos omnes. qui ita inter se variant, ita
affectos esse, ut si manifesta verbi divini autoritate erroris se sui
convinci ullo modo sentiant, mox sint summa etiam cum alacritate
sententiam suam mutaturi. Nota est omnibus illorum pietas, notum
est et in propagando Christi Euangelio studium. Quodsi Deus ad
declarandam (123³) luculentius archanorum suorum veritatem pro·
dendamque indies inagis ac magis Papisticae idololatriae turpitudinem,
Ecclesiam adhuc suam istiusmodi opinionum varietate exerceri velit,
nostrum est, ut nos mutuo simulque et errata nostra internos in
lenitate ac mansuetudine Christiana feramus. Et Ecclesiae henadem
propter humana errata nostra ne scindamus, ad quain alioqui dissi-
pandam omnes suos conatus Sathanam expedire videmus.

Habes, Frater charissime! summam et nostrae doctrinae, quam pu-
blice hic tradimus et totius propemodum controversiae de Coena Do-
mini tctaque adeo sacramentaria causa, quanto fieri potuit compendio
comprehensam. Precemur Dominum, ut, qui pacis et unionis, non
autem dissidiorum Deus est, omnia etiam doctrinae atque animorum
dissidia tandem in sua Ecclesia componat, ad laudem et gloriam
sancti sui nominis et Ecclesiae suae pacificationem. Amen.

Aenidae Frisiorum. Mense Aprili 1545.

Τέλος. (123 l¹)

