RESPONSIMDV. nosmM. 413

cet coenonian, quam participationem. Quin (53) et hoc addo, Pauli
ipsiusmet verba et argumentationem non permittere ut coenonian eo
quidem loco, sive pro distributione, ut quidam volunt, sive etiam
pro participatione accipiamus, sed pro societate adeoque et unitate
quadam nostra cum Christo Domino in corpore et sanguine ipsius,
quam a chrysostomo synapheian, ab aliis vero metousian et synou·
sian vocari videmus iuxta illud‚'' Unus panis, unum corpus sumus etc.
Quo pacto igitur ego sociale ius nostrum illud ipsamque adeo uni-
tatem nostram cum Christo in corpore et sanguine ipsius Ecclesiam
vocarem, etiamsi ad illam ius hoc sociale ipsamque cum Christo
unitatem proprie pertinere scio, nisi si nihil sit omnino discriminis
inter id, quod nos ipsi sumus, et quod ad nos dicimus quoquomodo
pertinere? Sed et hic intendi nobis ab Albero calumniam oportebat,
ut et in ipso Articulorum istorum initio et rursum in fine etiam sui
se (54) perpetuo similem esse declaret, quamquam nondum video
quid in me hic vel ab Albero vel ab Hosio reprehendi merito pos-
set, etiamsi participationem pro Ecclesia accipi voluissem, cum hanc
interpretationem apud Cyprianum, Sanctum Dei Martyrem, ac non-
nullos praeterea Veteres, et nunc rursum apud insignes pietate atque
eruditione plerosque Ecclesiae Christi doctores extare, neque unquam
reprehensam merito esse constet.

HABES ecce iam, Illustris ac Magnifice Domine! et Articulos ipsos
ab Hosio huc in fraudem mei nominis transmissos, et meam ad illos
responsionem, qualem alioqui mihi nunc, melioribus praesertim oc-
cupato, et temporis inopia et ipsa etiam valetudo permisit. Et puto
illam sufficere ad cognoscendam et Alberi calumniatricem maledi-
centiam et Pharisaicae Hosii malitiae odium, qui talibus calumniis
conatus sit nomen hic meum denigrare. (55) Adiectae sunt autem
hisce praeterea Articulis duodecim quaedam opiniones — ita enim vo-
cantur -—- de Eucharistiae Sacramento et nonnullae item aliae de Verbi
ministerio et Baptismo‚ sed indignae prorsus, quibus a me respon-
deatur, nedum ut destinatas rebus melioribus bonas horas male per-
dere velim. Primum enim quae a me de verborum Coenae interpre-
tatione per aliarum sacramentalium loquutionum collationem dicta
sunt, ea illic onmia ad ipsum Coenae Sacramentum calumniose de·
torquentur. Deinde addita sunt multa, quae neque ex me sunt un-
quam audita, neque in scriptis meis usquam habentur. Postremo quac
ego de aliis Sacramentis, non quidem iisdem semper verbis, sed uno
nihilominus atque eodem sensu dicta in Scripturis esse ostendo, per
donorum Spiritus Sancti opulentiam, ea ita depravantur, ut una

