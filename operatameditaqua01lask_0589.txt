RnsPoNslo ADv. Hosium 4<ss

nobis infirmitatem ac inscitiam adhuc plerique haerent, Papisticis
fascinati praestigiis, relicturi illam proculdubio, si eius impietatem
atque abominationem magis aliquanto cognitam perspectamque habe-
rent. Nihil igitur nos pungit extremus iste Hosii aculeus de non
quaerenda apud nostros Ecclesia, sed ut in ea, in qua nati ac renati
vere sumus, omnino} permaneamus, quin potius Hosius ipsemet suo
se isto conficit aculeo, quem nobis oblique infigere volebat.

Iam ergo perspicuum est, Illustris ac Magnifice Domine! admotos
adversum nos doctrinamque et Ecclesiam nostram ab Hosio arietes
omnes non solum nullum vim nobis inferre ullo modo posse, sed
etiam pro nobis contra Hosium ipsum facere, si quis rem propius
expendat. Tuae veio (197) Celsitudini potissimum responsionem hanc
meam dicare volui, cum propter veterem meam in te observantiam,
tum quod tecum ea de re semel atque iterum colloquutus intellexi,
me doctrinamque meam apud te etiam peculiariter per Hosium tra-
ductam esse. Ut enim tibi me pro tuis in me beneficiis plurimum
debere fateor, ita tibi prae aliis etiam cupio nostra probare onmia,
ac proinde eximendam mihi apud te imprimis quoque esse existimavi
omnem de doctrina nostra dubitationem. Huc accessit etiam, quod
Tuam nobis autoritatem, qua in Patria hac nostra pro multis et prae-
claris in illam meritis tuis Proceres Regni omnes merito antecellis,
maximo adiumento in promovenda verae religionis verique cultus Di-
vini instauratione fore non dubitamus, sub ea praesertim rerum quam
videmus nostrarum hic facie, quae certe eiusmodi est, ut pios om-
nes et quibus ipsa alioqui Patriae salus cordi est (198) ullo modo,
excitare merito deberet ad quaerenda salutaria undecunque remedia
adversus impendentem proculdubio toti nostrae Patriae calamitatem,
quae iam ferme in ipsis foribus esse videtur. Nec multis opus est,
acl depingendam rerum nunc nostrarum faciem, nulli non alioqui ex-
positam, qui modo caecus non sit prorsus, aut quod est gravius,
videns videre nolit. Eo iam ventum est, ut de Deo rebusque Divinis
in aula agere colloquique non liceat, de Satanae vero artibus prae-
stigiis atque imposturis disceptare in deliciis habeatur. Accusant hic
plerique Regiae Maiestatis negligentiam, sed maior est multo eorum
culpa, qui probitate Regia ad eam rem improbe atque impudenter
abutuntur. Equidem istorum improbitatem atque impudentiam repre-
hendi potius, denique et cohiberi in Senatu oportebat, quam Regiam
Maiestatem negligentiae accusari, quum praesertim Maiestas sua nihil
se sine Senatus au-(l99)toritate statuere hic, neque velle pro sua pro-
bitate Regia, neque etiam posse propter leges Patriasâ€š testetur. Inter

