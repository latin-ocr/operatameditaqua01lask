ar. iwc'ra. 503

Neque hic aliorum sententias referemus, tantum quid iuxta scripturas
sentiendum sit paucis et quam simplicissime exponemus.

Paulus servitutem hanc peccati, quae nobis adnascitur alicubi
ἀπειθίαν, ut dixi, alicubi ἁμαρτίαν, alibi vero ἀσθένειαν appellat.
Docet corpus nostrum seminari ἐν ἀσθενείᾳ. Docet nos conclusos
esse sub ἀπειθίαν et ἁμαρτίαν, excludens interim a nobis πονηρίαν,
quam proprie Sathanae tribuit scriptura et iis qui in illius imaginis
similitudinem contempto Deo abierunt. Eam vero ipsam ἁμαρτίαν.
quam Paulus ἀπειθίαν sive ἀσθένειαν vocat, et propheta (18) Esaias
et Ioannes Baptista a nobis in Christum translatam esse testantur,
non ut nobis non amplius adhaereat, sed ne per illam damnemur,
posteaquam illam Christus in suo corpore expiavit. Et Paulus ait:
Christum pro peccatoribus mortuum esse, qui quidem infirmi essent,
atque vocat illos quidem inimicos, vocat et impios, sed non protinus
,9-εοστυγῆς erit, qui Dei inimicus dicitur, neque item πονηρός est.
quisquis impius vocatur. Dicuntur inimici καθ’ ὑστέρησιν, qui non
amant, et impii, qui non omnino sunt pii, quo sensu Paulus sane
inimicos Dei et impios vocat, pro quibus Christus est mortuus, quod
Deum vere neque amarent neque colerent ac ne possent quidem prop-
ter adnatam infirmitatem, h. e., peccati servitutem. Alioqui nullus
mortalium periret, cum tamen Dei osores et voluntario peccato ob-
noxios Paulus ipse et Ioannes atque adeo Christus Dominus etiam
ab omni gratia excludat. Sic et David morbum seu infirmitatem
nostram sanari docet et addit omnem morbum, arborem ipsam cum
omnibus fructibus suis complectentem, h. e.‚ peccati servitutem cum
peccatis omnibus, quae, ut supra dictum est, venialia appellamuS.
Quatenus igitur per eum morbum nobis adnatum vere Deo credere,
pro eo ac debemus, non possumus„ hactenus pro credentibus in Dei
iudicio iam censemur propter Christum, per quem pater Deus totum
hunc morbum nostrum pro sua iam misericordia sanavit, sive illum
ἀπειθὶκν sive ἁμαρτίαὲν aut ἀσθένειαν sive Μεθ’ ὑστέρησιν Dei inimi·
citiam aut impietatem vocemus. Quatenus vero morbi huius septa
transgressi, nimia peccatorum nostrorum indulgentia in Sathanae si-
militudinem per contemptum et odium Dei transformamur, hactenus
nos ipsi a divinis promissionibus Christique dono excludimus, qui
infirmitates duntaxat nostras suscipit et morbos portavit, contemptum
sui hauddubie non portavit. Porro cum promissio omnes in univer·
sum omnium gentium homines complectatur, cum Esaias omnium
nostrum sine exceptione iniquitates seu morbos in Christum a nobis
translatos, et David item omnes etiam infirmitates nostras sine dis-
crimine ullo sanatas esse testentur, praeterea cum Ioannes baptista
Christum agnum illum esse doceat, qui in se iam recepisset omnem

