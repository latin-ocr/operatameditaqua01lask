nnsrousm Amr. nosmM. 401

Responsio.

Etsi ego me ad hunc modum nusquam argumentatum esse scio,
tamen, excepta sola de Daemonibus appendice, de qua mihi alioqui
ne in mentem quidem venit umquam, — non video quid vel Alberus‚
vel Hosius hic potuerit cavillari, nisi aut Christum ipsum divino Spi-
ritu suo non esse ubique, aut eius spiritum Divina sua omnipotentia
destitui posse somniant, id quod (23) alioqui Hosio levius-forte vi-
deri potest (cum sit praesertim plurimis sui ordinis hominibus fami-
liare), quam si Papae suo aliquid decedere patiatur usurpatae iam-
pridem suae tyrannidis et impietatis Quae de impiis et Daemonibus
adduntur, verissima sunt, si recte accipiantur et verbis simplicioribus
tradantur. Quis enim neget, Christum Dominum sua omnipotentia
et apud impios et apud Daemones esse, ut vi ac iudicio ipsius in
aeternum damnentur? Sed Alberus more suo depravat omnia, dum
a nobis doceri fingit, Daemones participes esse potentiae Christi,
'quasi eandem cum Christo Domino potestatem sibi habeant commu-
nem, quod sane a me nunquam cogitatum fuit.

Articulus 7.

uChristus non dixit: Cum lzoc pane accipite eorpus meum, —
apropterea corpus eius non datur in Coena''.

Responsio.

Impudens mendacium est, quod (24) doceam, eorpus Christi Domini
nobis in Coena sua non dari seu exhiberi, cum ego in omnibus li-
bellis meis contrarium doceam. Expresse cum Paulo profiteor, Coe-
nam ipsam esse veram ac salutarem corporis et sanguinis Christi
communionem, ac proinde panem et poculum Coenae esse symbola
corporis et sanguinis Christi. Alioqui neque Coena ipsa esset com-
munio corporis et sanguinis Christi, si Coenae elementa istorum
symbola non essent, neque item panis et vinum Coenae symbola
vera esse possent corporis et sanguinis Christi, et Coena ipsa non
esset vera ac salutaris communio corporis et sanguinis Christi, quae
alioqui sine ipso Christi Domini corpore ae sanguine consistere non
potest. Sed Allierus controversiam de Coenae elementis ad ipsum
Coenae Sacramentum artificiose transfert, quasi idem sit prorsus,
Coenae elementa et Coenae sacramentum. Etsi igitur nos diserte
neg‘emus corpus Christi Do-(25)mini nobis re ipsa dari, dum Coenae
participamus, in panc aut sub pane aut cum pane aut per' panem

