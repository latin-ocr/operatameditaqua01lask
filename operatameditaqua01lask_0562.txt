434 RESPONSIO ADV. HOSIUM.

loco Lutheranos omnes habuissem, quo nos ab illis sine discrimine
omnibus haberi Hosius scribit. Et cum in Frisia Orientali per de-
cennium antea aut eo amplius essem illicque in publico Ecclesiarum
ministerio versarer, illi ipsi qui ex Witebergensi Academia eo ad me
veniebant atque etiamnum forte vivunt, illi, inquam, ipsi testari*
facile possunt, quam amanter illos exceperim et quam diligenter
etiam curaverim, non sine multorum quandoque invidia, ut Eccle-
siastico Ministerio (115) praeficerentur. Rursus cum in Anglia essem,
quid in gratiam Lutheranorum fecerim pro hominis alioqui peregrini
ratione, id sane viris etiam Principibus quibusdam ita notum est, ut
a me commemorari non oporteat. Quae omnia facturus eram scilicet,
si quo loco a Lutheranis quibusdam ego eum meis sum habitus,
eodem ipsos loeo etiam habuissem? ne quid hic de Danico nostro
itinere dicam, quod certe testatur, longe nos meliora nobis de Luthe·
ranis omnibus pollicitos fuisse, quam praeter meritum nostrum ob-
venerunt. Iam ut de aliis quoque dicam. Post dispulsos a Carolo
Caesare in Germania Lutheranos Ecclesiarum Ministros‚ arcebanturne
ab aris et focis Helveticis, qui se ad illos sub gravissima cruce illa
conferebant? Rogentur illi ipsi et tum facile Hosio, me etiam tacente,
respondebunt. Postremo si eodem plane loco a nobis Lutherani omnes
haberentur, quo nos loeo apud illos omnes esse Hosius affirmat, cur
vel ego (116) in meo huc reditu Witebergam (obliquato sane itinere
meo) ad Lutheranos diverti, vel illi me etiam non privatim modo
sed publice quoque inclitae Academiae suae nomine et quidem per-
amanter atque honorifice exceperunt. Hoc cst Hosio scilicet paribus
nos utrosque invicem odiis laborare, ut nos utrinque ab aris ae focis
nostris arceamus. Id quidem agit Hosius rhetorices suae artificio,
quasi fucus illius impudensque calumniandi nostra omnia libido a
piis gravibus et cordatis viris agnosci hic non possit. Duas autem
causas praecipuas adfert nostri huius tanti inter nos odii, alteram,
coniunctam cum invidentia ambitionem quandam, alteram vero, Sa-
cramentariae potissimum causae controversiam. Quae de ambitione
et invidentia adfert, ea maxime ad Lutherum et Calvinum pertinere
videntur, quod alter sibi parem, alter vero se maiorem ferre non
posset, quemadmodum de Pompeio et Caesare Lucanus elegan—(ll7)ter
scribit. Ait igitur Calvinum invidere Luthero Joannis Baptistae
exuvias, hoc est, novi nostro hoc seculo Heliae titulum, quando-
quidem ei par aut ipso maior etiam haberi velit. Caeterum si et
ex editis utriusque libris et familiaribus item seriptis manu ipsorum
ad amicos Epistolis doceatur, praeposterum hoe laudis genus tam
ipsi Luthero, quam etiam Calvino semper displicuisse, quo ipsis supra
legitimam eorum vocationem sublimius quiddam nonnulli tribuere

