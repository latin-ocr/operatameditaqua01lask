258 PURG. MIN. FRANcoF.

tissimum scripto aliud scripserit, aliud vero senserit, cum verba ipsa
Confessionis perspicua esse constet, et vir ille hoc in primis dono
aliis antecellat, quod omnia clare perspicue ac simpliciter tractet.
Quodsi 1·eli-(37)qui autores confessionis diversum aliquid senserunt
ab ea doctrina, quae in ipsa Confessione edita liabetur, atque eius
rei tanto iam tempore nullam omnino publice ¹) significationem de-
derunt,— equidem eorum silentium nobis fraudi esse non debet, ut, si
ab illis dissentiamus, ς3) eadem simul opera ab ipsa quoque August.
Confessione dissentire censeamur. Esto autem, dederint qualemcunque
significationem reliqui autores, sive privatam, sive publicam, se aliquid
in Confessione ipsa desiderare. Posteaquam Confessio ipsa,·ab ipso
alioqui autore recognita, omnium Imperii Ordinum autoritate, ut iam
edita habetur, approbata, ac pub. etiam foedere sancita est, —- non
equidem illam ex reliquorum autorum sententia ac interpretatione
(cuius alioqui fontes in ipsa Confessione nusquam extent), sed auto-
rum potius illorum omnium sententiam atque interpretationem ex
Confessione ipsa eiusque doctrina (38) metiri atque aestimare opor-
tebit. Quid! si ne inter autores quidem ipsos confessionis per omnia
satis conveniat, aut aliqui illorum suam etiam deinceps, ut non raro
fit, sententiam forte mutarint, 3) pendebitne adhuc doctrina ipsa
Confessionis ex ipsorum interpretatione? ac non potius doctrinam
illorum omnem ad comprobatam Imperii autoritate Qonfessionis doc-
trinam referri oportebit? Ac nos quidem hie nihil nobis pronun-
ciandum sumimus, qui de autorum numero nihil compertum habemus.
Sed, si tot autores Confessionis illius fuerunt, quot fuisse audimus,
scripta ipsorum testantur, eos inter sese non prorsus consentire; quae
facile, si res id postulet, produci possunt. Non efficient igitur aecu-
satores nostri, ut ab August. Confessione dissentiamus, etiamsi nos
a quibusdam illius autoribus dissentire fateamur, nisi si nobis doc-
trinae ipsorum fontes in ipsa (39) Confessione commonstrent, quod
equidem a nemine hactenus potuimus impetrare.

Sed pergunt adhuc accusatores nostri et dieunt, in scribenda Con-
sessione ipsa quaesitum modis omnibus fuisss compendium, ne liber
nimium excresceret, ac proinde quaedam illic paucis obscuris ac
dubiis verbis conscripta esse, quae varie exponi possint. Caeterum
, adiunctam esse Confessioni Apologiam eodem ipso autore. In hac
igitur mentem ipsam atquc explicationem Confessionis quaerendam
esse, et, qui ab Apologia dissentirent, iudicandos esse ab ipsa etiam
Confessione dissentire.

 

¹) Cod. Francof.: publicam. 2) lb.: dissentimus.
3) Ib.: mutarunt,

