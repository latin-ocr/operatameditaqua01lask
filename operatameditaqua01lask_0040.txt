xxxn PRAEFATIO.

Lasci scripta, non dicam colligere et in suum adhibere usum,
sed undenam conquirenda essent sciscitari percontando vel po-
tius divinando coniicere. Levius tamen erat principium. Etenim
in quibus locis ipse a Lasco aliquamdiu immoratus erat, quales
sunt Embda, Londinum, Francofurtum‚ certa planaque via
perquisitioni patebat et stabilis erat Lasci operum indagando·
rum ratio, dummodo accurate eius vitae vestigia relegerem.
Emdam itaque bis visi ipse et Reformatae Ecclesiae scrinium,
quod pretiosissimum asservat, blanda utpote tabularii praefecti,
viri plur. ven. eroa, comitate sedato animo perscrutari po-
tui. Arrecta, fateor, spe vetustam bibliothecam, ipsis sacris
aedibus appositam, ingressus mente vix augurari audebam,
quanti thesauri ab ipso Lasco eiusve aequalibus illic reconditi
iamiam e pulvere eruti prisco splendescerent coram oculis ni-
tore. Quas non praeclaras reliquias Lasci MEINERS et GER-
DEans suo iam tempore ex hoc fonte liausierantl Quas 11011
quantique pretii se vidisse ibidem passim indigitat HARCKEN-
ROTH! Quanta lux ex presbyterii, cui per sexennium ipse a
Lasco praefuit, actis vitae ipsius affulgeret! Quanta maneret
congeries litterarum exscriptarum, quas Ecclesiae nomine a
Lasco ad alias Ecclesias misisset! Quam certa fere fallique
nescia exspectatio, in exquisitissima bibliotheca illa, quae Har-
denbergii, eximii Lasci amici, librorum collectionem magna
parte etiamnum possidet, ipsius Lasci quoque lucubrationum
priscas absolutissimasque editiones omnes et plena certe col-
lectione asservari! Et tamen minime dubiam et plane explo-
ratam hanc, ut opinabar, spem tum scrinii tum bibliothecae
lustratio ad irritum plane reduxit, nec debilitavit tantum sed
infregit prorsus et eripuit omnem. Ne una quidem litterula
Lasci in scrinio, in bibliotheca refertissima nonnisi tria ea-
demque in suo genere vilissima eius opuscula supererant.
Nulla usquam in actis presbyterii eius commemoratio, nullum
eius manus 111 scriptis Ecclesiae documentis vestigium. Quin
imo evanuerant prorsus et furto ablata subductave erant, quae
Meiners et Harckenroth suo se tempore oculis suis conspex-
isse scriptis suis palam affirmaverunt. Nec uberior messis ex
archivis Ecclesiae Gallicanae neque largior ex archivis politicis
Embdanae urbis reportanda erat, ubi testamentum quoque

