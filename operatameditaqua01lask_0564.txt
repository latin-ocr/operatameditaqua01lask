436 RESPONSIO Anv. HosmM.

tali reprehensioni nostra inter nos odia nostramque invidentiam at-
que ambitionem obtendet? Sed ille ex sese forte nos omnes aestimat
et metitur, cumque in omnibus suis reprehensionibus, non tam se
gloriae Christi, quam Papae sui tyrannidis retinendae cura ac studio
tangi sentit, non fert id eripi Papae suo et sibi, multo minus autem
cuique alteri tribui, quod hactenus Papa sibi per suam tyrannidem
usurpavit. Nimirum sibi ipsemet iam de sede illa apostatica Ito-(121)
mana ita alioqui meritus esse videtur post susceptum praesertim eo
iter nunc suum, ut sibi deberi non dubitet vel triplicem coronam
illam, ut se supra Christum ipsum efferat, vel sericam saltem auro
intertextam infulam, qua lineam alioqui suam permutare in creato-
ris potissimum sui conspectu possit. Quemadmodum igitur ipse,
non tam se gloriae Christi Domini, quam tyrannidis Papisticae pro-
pugnandae studio per odium atque invidentiam titulum in Luthero
Heliae reprehendere sentit, ita et Calvinum ex sese metiens, eodem
affectu illum et an simul omnes ferre non posse existimat in Lu-
thero eum ipsum titulum, quem nos interim non modo iu Luthero,
sed in nemine prorsus, qui modo in Christi Ecclesia censeri velit,
sine aliqua praesertim mitigatione, ferendum ullo modo esse doce-
mus. Et quamquam pietas atque eruditio Calvini spectatior sit orbi
toti, quam ut vel minima talis ambitionis suspicio cadere in illum
possit, tamen si quid hic (122) humanum ipse etiam Calvinus pate-
retur, nihilo sane levius a nobis, quam Lutherus ipse hac in parte
accusaretur. Neque enim ullos hic intuemur homines, sed Christi
Domini gloriam et Doctrinam Apostolicam, quae id non permittit,
ut post firmatum semel per Prophetas et Apostolos Ecclesiae Christi
fundamentum, ullam amplius Propheticam aut Apostolicam vocatio-
nem in Christi Domini Ecclesia, aut requiramus omnino, aut etiam
exspectemus. Quare* vehementer fallitur Hosius, dum Calvini et no-
stram omnium reprehensionem in delato Luthero Heliae Prophetae
titulo ab odio nescio quo in Lutherum nostraque invidentia et am·
bitione profectam esse calumniatur, cum nos, ut dictum est, non
modo in Luthero, praeclaro alioqui Dei organo, sed in nemine pror-
sus mortalium usquam parem Propheticae et Apostolicae vocationi
praerogativam in Christi Ecclesia ferendam ullo modo iam esse iu-
dicemus. Sed vi·(123)derit Hosius ipse, quo animo ac consilio et
Lutherum tituli Prophetici et Calvinum invidentiae atque ambitionis
accuset, et ne eorum ipsorum, quorum nos accusat, culpa ipsemet
coram Dei iudicio teneatur. Quodsi id cum Christi gloria ipse etiam
Apostolicaque doctrina consistere non posse putat, ut quisquam om-
nino sibi iam arroget in Christi Ecclesia parem cum Prophetis atque
Apostolis praerogativam et autoritatem, quo pacto, obsecro, non

