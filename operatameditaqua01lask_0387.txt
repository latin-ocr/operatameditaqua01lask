Pu ne. mn. rssANcor. 255

quidem ad causam nostram attinet) praetermissum esse putant ¹), aut
in facta hic doctrinae Ξ) nostrae confessione ostendant aliquid pu-
gnans, praesertim cum praedictis capitibus, collectis ex ipsa August.
Confessione. Alioqui frustra nos accusari ab illis, de iis quae com·
monstrari non possint.

Porro nostri accusatores nihil horum faciunt, ac ne colloqui qui-
dem nobiscum volunt, sed perstant interim in nostri accusatione.
Quominus vero nobiscum colloquantur, leges quasdam sui nescio
cuius foederis obstare dicunt. Iam de foederibus nihil hic attinet
dicere. Sed si ullae sunt eiusmodi leges, quibus vetentur pastores
ac doctores Ecclesiarum rationem doctrinae ac fidei suae reddere his,
qui (29) illam in mansuetudine et modestia Christiana postularent,
tantine {fieri hae leges debebunt a verbi divini ministris, ut eas legi
Apostolicac anteponant, qua iubentur, omni poscenti fidei ac spei
suae reddere rationem, iubentur esse parati atque expediti ad docen-
dum, et iubentur instaurare eos, quos aliquo errore teneri vident?
Tametsi verisimile non est, istiusmodi leges in ullis omnino Christia-
nis foederibus contineri, nisi si ipsimet nostri accusatores simul quo-
que et nomothetae foederum esse volunt, et eo ad extremum rem de-
ducere, ut non tam Christo ipsi foedera, quam Christus potius foede-
ribus servire cogatur. 3)

Quanquam autem omnia detrectent colloquia, spargunt tamen mul-
ta, in quibus nescio quas victorias suas somniant, quae nobis etiam
attingenda paucis erunt simulque etiam refutanda. Atque hic quidem
locus (30) esset dicendi aliquid dc instituto nuper per Principem
Wirtenbergensem inter me et D. Ioan. Brentium colloquio, quando-
quidem scriptum de illo quoddam autoris mihi incogniti per multo·
rum manus sparsum vidimus, in quo multa alioqui habentur, quae
neque ego dixi, neque audivi unquam, et multa item non habentur,
quae me ego et dixisse et etiam audivisse certo scio, atque ipsummet
D. Brentium agniturum esse confido. Sed ego nihil mihi agendum
hic. nisi admonito D. Brentio, esse putavi, ne quam fidem ipse in
incognito illo scripti eius autore desidero, eandem in me rursum alii
requirere possint, et videri forte queam egisse aliquid praeter amici
officium. Etsi enim mihi cum illo in doctrina Sacramentaria non
usquc adeo conveniat, mutuae tamen amicitiae officia per me violari
nolim. Quare omisso nunc nostro cum illo colloquio, quae ab aliis
adversus consensio-(3l)nem nostram omn Augustana Confessione di-
cuntur, recensebimus et per Dei gratiam refellemus.

 

¹) Cod. Francos.: putent. ²) Ib.: facta jam doctrinae hic.
³) In Cod. Francof. nova linea incipit a sequentibus: Atque Ιιίσ quidem.

