144 DE sacmmssn'ris accensum CultIsTI.

delatam ac perceptam, fide quidem a nobis agnosci ac sentiri, atque
Ecclesiam totam in fide illius usu Sacramentorum obfirmari ob-
signarique docent3 sed eam fidei in hac communione obsignationem
non requirere, ac ne admittere quidem etiam, realem ullam eiusmodi
corporis et sanguinis Christi naturalis praesentiam, nedum illam eo-
rum, quae carnali ore fiat, perceptionem. Ita demum vero disputatum
est de unione Sacramentali. qua signa (fol. 352) Sacramentorum ab
aliis signis omnibus discernerentur.

Porro inter eos rursum, qui nostram cum Christo D. communionem
in eiusmodi participatione ponebant, quae in caenae Sacramento ore
carnali fiat, per realem, ut diximus. in caenae elementis, corporis et
sanguinis Christi naturalis iuxta substantiam ipsam perceptionem, —
alii statuebant in ipsis caenae dominicae elementis miraculosam nescio
quam transubstantiationem, alii vero connexionem quandam praeter
naturalem etiam signatorum cum signis. Nam elementis ipsis signi
nomen tribuebant, hoc est, statuebant realem quandam ac substan-
tialem corporis ipsius naturalis et sanguinis Christi cum caenae ele-
mentis connexionem, ut quisquis caenae elementa, nempe panem ac
vinum, sumeret, is in ipsis pane ac vino simul etiam perciperet vere
ac realiter ipsam substantiam corporis et sanguinis Christi naturalis,

Ac primum Papa Romanus, dum talem corporis et sanguinis Christi
participationem stabilire modis omnibus quaereret, quae ad tuendam
ipsius tyrannidem maxime accommoda esse videretur, suam nobis
transubstantiationem confinxit. Non quod illi cordi fuerit no-(fol.35³)
strae cum Christo communionis illustratio, quam alioqui obscuratam
prorsusque suppressam mallet, sed quod hac via in praetio fore vide-
bat sacerdotii sui, quantumvis Christo adversarii, ordinem, magnum-
que inde quaestum ad se et suos rediturum esse. Nimirum intellige-
bat, fieri non posse, quin in praetio semper essent futurae rasae illae
unct-aeque ac purpuratae simiae, quarum opificio transubstantiatio ista
res, si Deo placet, tanta tamque miraculosa constaret. .

Et non dubitabat plurimum ad se quaestus perventurum esse, si
semel orbi persuasum esset, simias suas omnes eam potestatem auto-
ritatemque habere. ut Christum Dominum in manus suas, quoties
vellent. e coelo devocare possent. Quis enim non credat, eos omnia
posse apud illum, cuius evocandi detinendique, dum vellent, ius po-
testatemque et autoritatem omnem haberent? Et quis non etiam ta-
lium favorem sibi multo libentissime redimeret vel dimidia bonorum
suorum omnium parte, per quos Christum in suam gratiam, quoties
liberet, vcl invitum, evocari inque illorum manibus sisti oportere sci-
rent? Ita igitur visum est in papatu, ut transubstantiatio in caenae
(fol. 362¹) clementis statueretur.

