356

Neque item vitari unquam potuit publica eaque gravissima calamitas,
si quando habitae de pacti divini *instauratione publicae admonitio-
nes, aut sunt contemptim reiectae, aut admissae quidem ac receptae,
sed in eis amplectendis quidvis aliud est quaesitum, (18) quam gloria
et sanctificatio nominis divini. Eius sane utriusque rei tot sunt
exempla in divinis literis, ut totius Biblicae scripturae testimonio
doceamur, esse indubitato expectandam ei genti gravissimam calami-
tatem publicam, ne dicam interitum, in qua auditas publice praeter
solitum peccati illius reprehensiones habitasque publice etiam de
amplectanda verbi divini obedientia admonitiones, aut contemptim
reiectas interim, aut per hypocrisim negligenterve receptas fuisse
constet. Itidem vero et nostro hoc iam tempore re ipsa experimur,
siquidem propius paulo intueri omnia velimus. Nimirum nusquam
non variis plagis afflicta esse ea loca videmus (iusto hauddubie iudi-
cio Dei), quibus doctrinae Euangelicae lucem publice affulsisse, in-
terim vero aut reiectam, aut secus quam par erat receptam esse sci-
mus. Atque est quidem odiosa nostri· nunc temporis exemplorum
commemoratio, sed non ideo tamen efficitur, non (19) esse verum,
eo quod tantopere invisa habeatur. Quodsi patriae quoque nostrae
faciem, ut nuuc est, paululum observemus, certe nullis unquam no-
stris historiis proditum comperiemus ab ipsa usque gentis nostrae,
nobis alioqui cognita origine, auditam istic esse eiusmodi, qualis
iam passim auditur, vel abominationis in Papismo Antichristianae
accusationem, vel ad lucem verbi Divini amplectendam exhortationem,
ut negari profecto non possit, praeter solitum id nunc istic fieri et
peculiari proculdubio planeque admirando opere Dei, cuius alioqui
vim ac potentiam ita sane toto iam fere Christiano, ut vocant, orbe
inclaruisse videmus (et quidem frustra renitentibus omnibus Papisti-
cae tyrannidis coryphaeis propugnatoribus ac patronis), ut ipsimet
Papistici sacerdotii una collecti Principes omnes ipseque adeo sum·
mus ille creator ipsorum Papa, inviti quidem, sed luce invicta veri-
tatis Euangelicae compulsi, fateri omnino eo-(20)gantur, necessariam
modis omnibus esse religionis in Ecclesia reformationem, etiamsi
suum adhuc ingenium in eo prodant, quod eam ipsam religionis in-
staurationem ipsi soli instItuere pro suo arbitrio et moderari volunt.
Perinde atque, si infectis morbo ovilibus, lupi quoque, ut suum dissi-
mulent ingenium, remedium quidem ovibus Aliquod adhibendum esse
agnoscant. sed sibi duntaxat omnem ovium curam, submotis canibus
omnibus, committendam esse clament: praeclare scilicet prospectum
iri ovibus, quac curae luporum committerentur. At vero lupi nunc
cum suis conventiculis valeant. Nos opus ipsum Dei, quod in resti-
tuenda Euangelii sui luce palam cernimus, pro eo ac debemus, ob·
servemus, ne inter contemptores olim divinorum beneficiorum nume·

