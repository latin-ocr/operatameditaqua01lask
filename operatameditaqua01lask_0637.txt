ΕΡ. noc'rn. 509

qui modo septa illius non transcendat, condemnare amplius potest.
Neque vero tollimus idco originis peccatum, quod ab infantibus no-
stris excludimus condemnationem. Fatemur enim nos nasci et con-
cipi in peccati servitute, quae nobis natura sua eas offundat tenebras,
ut percipere ex nobis ipsis nou possimus quae sunt Dei, et utin
omne peccatorum genus animi nostri inclinatione propcndeamus, at-
que adeo in omni nostro opere etiam omnique nostra cogitatione
peccemus. Ceterum in ea ipsa tam horribili peccati servitute ‹loce-
mus contritum csse per Christum, ab ipso mox pontificatus sui ini-
tio, totum serpentis caput iuxta promissionem, hoc est, omnem Sa-
thanae potentiam, qua ille Adamum cum universa eius progenie sub
peccatum venundata ad suae imaginis similitudinem mortemque aeter-
nam impellebat. Igitur quod ad nostri cognitionem ex doctrina pro-
missionum attinet, eam ex illa nostri imaginem agnoscemus, quod
qui per Adae peccatum ad mortem omnes generabamur, nunc omnes
per Christum etiam ad vitam rursus regeneramur. In Ada peccatores,
in Christo sancti sumus. In Ada ferebamur in mortem aeternam
omnes venundati sub peccatum, nunc a servitutis noxa omni per
Christum liberati, non amplius morimur, praeterquam si contempto
illius beneficio nos ipsi ultro Sathanae adiungamus, imo vero corpori
Christi iam inclusi non in terris versamur amplius, sed in coelesti
potius gloria ad patris coelestis dexteram cum illo residemus, certi
veracem esse, qui se omnem suam gloriam nobis dedisse testatur,

quamcunque ipsemet a patre suo factus homo accepisset. Iam vero
ineffabilem hanc Dei in nos niisericordiam per Christum nobis obla-

tam. fide apprehendi oportet ab iis, qui pro aetate fidei iam capaces
utcumque esse possunt. Et quoniam de fide quoque varia docetur a
multis, nos quoque veram de fide doctrinam Ecclesiae nostrae trade-
mus·

ᾗ 12. De fide.

De fide multi multa disputant. Nos rem paucis et quam simpli-
cissime expediemus. Paulus docet fidem esse donum Dei gignique
‘in nobis autore Spiritu Sancto ubi verbum Dei audivimus. Haec
nos admonent non protinus fidem esse, quidquid nobis de Deo pro
captu ingenii nostri persuademus, sed quae vera fides dicenda est.
eam autore Deo in animis nostris gigni oportere, idque per Spiritum
Sanctum, ne hic nos a spiritibus impostoribus falli patiamur, qui se
non raro angelos lucis esse assimilant suisque divina praetexunt. At
vero Spiritus Sanctus non docet. nisi quae et Christus docuit. De
me0, inquit, accipiet. Ideo ab his quae Christus docuit fides nostra
initium atque originem suam ducere debet. Excitat nimirum animos

