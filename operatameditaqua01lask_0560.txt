432 Responslo ADV. HOSIUM.

num illud verbum, aeternus inquam atque unicus ille Patris aeterni
proloquutor, loqui profitetur? atque eam in sensum et consensum
suae Ecclesiae ita, artificiose transfert, ut Scripturas ipsas neget esse
verbum Dei, nisi a sensu illo et consensu suae Ecclesiae lucem ac
veritatem suam mutuentur, cum interim ne Catholica quidem ipsa,
nedum larvata Hosii et suorum Ecclesia, quicquam omnino lucis ac
veritatis habere possit, nisi quantum ab unigena illo verbo, unico
videlicet summoque et aeterno capite ac Doctore suo, Christo Domi-
no Scriptu-(109)rarum testimonio donatum concessumque habet, -ν ut‘
adversus Hosianum hunc sensum' et consensum Ecclesiae rectissime
dictum sit ab Augustino, in scripturis, non autem in sensu et con-
sensu Ecclesiae, nos didicisse Christum et Ecclesiam ipsam, ac pro-
inde in iisdem ipsis Scripturis et Christum et Ecclesiam communiter
retinendam esse, — atque item ChrysostoinO, qui, commemorata agno·
scendae verae Ecclesiae difficultate, qui ergo, inquit, vult cognosce-
re, quae sit vera Ecclesia Christi, unde id cognoscet, nisi tantummodo
per Scripturas? Dum igitur Hosius de suorum inter sese consensu
ac dilectione gloriatur, nostra vero inter nos dissidia usque adeo ex-
aggerat, ostendat nobis ante omnia, nostram a Christo Domino
Propheticaeque atque Apostolicae Doctrinae fundamento dissensionem,
suam vero ac suorum cum eodem ipso Christo Ecclesiaeque ipsius
fundamento consensionem, quam iactat, et concordiam, (110) ut

vere doceat, apud se suosque duntaxat esse veram illam ac Christia-
nam dilectionem, quae Dei gloriae serviat, apud nos vero non item.
Alioqui si in hoc tantummodo inter se se sunt concordes Hosiani

omnes, ut a Christo Domino Ecclesiaeque suae fundamento consen-
tienter et obstinate dissideant, perfidamque suam apostasiam per
coniuratam suam conspirationem stabiliant et propugnent, equidem
nos rebellem hanc talem adversus Christum Dominum et eius Eccle‹
siam Hosii et suorum omnium concordiam tanti non facimus, neque
per Dei gratiam facturi unquam sumus, ut nostra inter nos quam-
libet atrocia videri possint dissidia, in quibus interim omnes pariter
pro captu nostro, ut cuique Dominus dedit, gloriam ac regnum
Christi promovere Scripturarumque autoritatem inviolatam retinere
conamur, cum scelerata ista Hosianorum concordia nefariaque con-
iuratione permutare quoquomodo velimus, — et Deum precabimur, ut
(111) nos ab Apostolicae confessionis fundamento, in omnibus no-
stris dissidiis desciscere ne patiatur, sed ea pro bona sua erga nos
in Christo Domino voluntate semel aliquando ad gloriam sui nomi-
nis componat, certi alioqui iuxta Doctrinam Apostolicam, non fore
nobis exitialia nostra inter nos dissidia propter nostras stipulas no-
straque ligna ac foenum, tantisper dum confessionis Apostolicae fun-

