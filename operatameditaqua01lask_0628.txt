500 Er. nocru.

origine-intuetur. Quoniam vero peccatum hoc veniale ab originali
derivatur, mortale vero nascitur e venialis nimia quadarn indulgen-
tia, non defuerunt qui sub uno originalis peccati nomine veniale
quoque complecterentur, connectentes fructus omnes cum sua arbore
et effectus cum causa, actuale vero ad id, quod Paulus voluntarium
vocat, totum referrent, causam etiam cum effectis suis coniungentes,
et originale quidem-propter Christum remitti (13), actuale non item,
sub quo interim nomine id potissimum intelligebant peccati genuS,
quod Paulus voluntarium, Ioannes ad mortem, Christus irremissibile
appellant. Quae quidem sententia non recte intellecta magnarum
turbarum in Ecclesia causa fuit atque infinitas questiones peperit,
quae multos torquere adhuc videntur.

b. De peccato mortali seu voluntario.

Ex peccati venialis descriptione magna iam ex parte apparere po-
test, quid sit mortale peccatum, quod Paulus voluntarium appellat.
Diximus veniale peccatum esse quod serva voluntate nostra, mente ’
’ tamen reclamante committitur, neque septa servitutis seu infirmitatis
nostrae transcendit. Peccatum igitur mortale est, quod libera prorsus
neque iam serva amplius, sed destinata potius atque adeo in unum
collecta quodammodo voluntate nostra, et ut Pauli verbis utar, carne
simul et mente tota patratur. Dum servitutem excludimus, testamur
hoc peccati genus neque ad infantes neque ad eos item etiam perti-
nere, qui de Deo nihil unquam sanae doctrinae audire potuerunt.
Ad servitutem enim pertinet non posse ex nobis percipere quae sunt
Dei, nisi id aliunde doceamur. Sanam vero doctrinam intelligimus
non verbi tantum divini externam praedicationem, sed omnem prae·
terea legitimum Dei etiam agnoscendi rationem. Nam etsi non om-
nes verbum externum audimus, excitari tamen debemus omnes crea-
turarum varietate et rerum omnium vicissitudine ad investigandam
Dei potentiam et bonitatem. Neque evadet iudicium Dei quisquis id
ad se nihil arbitretur pertinere, id quod Pauli testimonio satis com-
probatum habemus. Peccatum igitur ad mortem ad eos duntaxat per-
tinet, qui mentem suam a Deo, destinata collectaque in hoc omni
voluntate sua alienant, aut sanam illius doctrinam ultro reiiciunt ne-
que illam volunt ad se omnino pertinere. Huius peccati autor et
princeps est Sathanas. Is noverat sane divinae maiestatis excellen-
tiam et nemiuem habebat, qui se ab illius timore et obedientia ab.-
duceret, sed collecta inter se ipsemet propria voluntate sua contemp-
taque sublimitate Dei par illi esse proque Deo adorari voluit, ne
Christum quidem Dominum reveritus, a quo propositis illi in conspec-
tum regnis mundi omnibus, honores sibi divinum deferri postulavit.

