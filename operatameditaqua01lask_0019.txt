PRAEFATIO. XI

tibusque evocatam precibus illam Epitomen, dum thecae tabu·
larii reviderentur ad omnium stupefactionem antrum, quo huc-
usque furtim sese absconderat, subito reliquisse et quasi de
mortuis resurrexisse ad vitam, aliis quibusdam insuper ineditis
hucusque Lascianiis concomitatam. Sine mora rem ulterius
percontor et feliciter adinventi thesauri accurate descriptum
exemplar mihi postulo. Uno mense post (Sept. 1864) blanda
utpote eximii viri urbanitate certior fio, ad ferme trecenta folia
totius codicis ambitum accedere, neque sibi igitur, quod dole-
bat, neque scribis suis ad describendum tarn copiosum volumen
otium a labore superesse. Nihil itaque restare, si utcunque
codicis exemplum habere cuperem, quam ut mea manu eum
Regiomontii in ipsis bibliothecae aedibus exscriberem. Etenim
ut ipse libellus summi magistratus autoritate in patriam
mihi mitteretur, pendulam admodum aut potius nullam esse
spem. Alioqui tabularium quotidie per duas et quod excurrit
horas patere foreque mihi ergo duos ut minimum menses in
illam Prussiae remotam satis urbem devertendum. Quod quum
muneris suscepti ratio prorsus vetaret, optio mihi facienda erat,
vellemne Lasci opera absque Epitoma illa in lucem edere,
an vero gratiam et favorem talium mihi virorum, in quibus
ea residet dignitas quac ne in politicis quidem facile sperni-
tur, ita conciliare possem, ut sui nominis autoritatem in
meam gratiam apud summum Prussiae magistratum interpo-
nere vellent. Nihil opus est addere, quale ceperim consilium,
et potius faustam praedicare malo fortunam quae usquequaque
tentabundi conamina tam egregie secundavit. Peramanter vir
cons. Bonm. menms me commendavit viro et cons. et vere
illustri GROEN VAN PRINSTERER‚ qui demum Berolini rem meam
qua est benevolentia et urbanitate strenue egit, tum apud Co—
mitem A ZUYLEN A vam, qui apud Regem Prussiae nostri
Regis legatione tunc temporis fungebatur, tum apud virum plur.
vener. KerL, concionatorem in Prussia regium. Praeterea
vir cons. CREMERQ qui patriae res extraneas sub Rege curat,
perquam benigne petitionem ad se datam accepit, ut Regis
nomine atque augustis Illius auspiciis codex ille apud magi-
stratum Prussiae in meum usum sollicitaretur. Quid plura!
coniunctis viribus id tandem viri illi spectatissimi, quorum

