XX PRAEFATIO·

ne titulus quidem substrepuerat ad hunc usque diem. Quod-
si igitur haec omnia intemerata a capite ad calcem in edi-
tione mea, sine delectu promenda erant, nonnisi tam exigua
libellorum pars destillari quodammodo sugique et exprimi
potuisset, ut centum vix pagellis extenuatum fuisset utrumque
volumen. Restabant epistolae ipsius, quibus eo facilius bona
parte supersedere me posse primo obtutu opinabar, quo tri-
tius sit GERDESH antiquarium scrinium, ubi data opera con·
quisitarum undique harum syllabum inseruit indefessus ille re-
formationis historiae explorator. Ast gnavum operarium non
utique subtilem veterum esse iudicem in eius quoque exemplo
egregie cernitur. ῃ studiosior quam ingeniosior” de eo quoque
valet. Caret ea Gerdesius arguta sagacitate et divinandi sol-
lertia qua ubique locorum vetustis membraneis succurrendum
est. Obiter cum pace tua unum quod pagellis suis dedit ex·
emplar percurramus, et immerito me magni viri memoriam
carpsisse, nemini veniet in mentem.

In Scriniz' sui voluminis tertii parte prima, p. 119 ct sequen·
tibus, copiosam satis et prolixam Lasci cum lectore communicat
epistolam, quam Balicziae d. 28 Dec. a0. 1556 ad Sigismun-
dum, Poloniae regem, dedit noster (Leg. ed. nostr. II, 738).
Desumserat eam Gerdesius ex pretiosissimo et perraro Saum.
LUBOENIECII libello, Hist. Res. Pol. narrante. In libro eius ope-
ris II. c. IV. p. 79 eandem prorsus epistolam exaratam re-
peries: videbis etiam descripsisse eam Lubieniecium eBUDZIN.
Chron. c. 16, et hilarem praeterea historiolam huius epistolae
in transitu adspersisse. JsImo forte fortuna³² sic narrat ῃ litterae
ῃ hae a Rege in scamno positae, cum in terram decidissent,
n a cane regio laceratae, a Fabiano cubiculi Regii familiari
η cani ereptae et collectis frustis Myscovio traditae, a mini-
η stro eius Budzinio apte conglutinatae et descriptae fuere.”
Praemonere haec et anm. et GERDES„ ut opinor, iam de-
buissent, perquam circumspecte in hac epistola edenda explo-
randum esse, an forte in frustorum conglutinatione quaedam
evanuissent litterae, sive hic illic lacunae superesset vestigium, cui
nondum satis mederi potuisset Budzinius. Age, quid in hac parte
Gerdesius praestiterit, paucis expendamus! In priore epistolae
parte haec legerat in LUmEN. edit. p. 51: ῃ Scripsi ego ipse

