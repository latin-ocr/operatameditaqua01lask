350

vendam inciteris, quanto plures te hac in parte monitores habere
videas. Nimirum omnes intelligent, multorum te admonitionibus im-
pelli propemodum ad prosequendam istic, post talia alioqui initia,
religionis re-(4)stitutionem. Et certe hoc tecum reputare debebis Rex
ele1nentiss.!‚ non essc tibi negligenter ac contemptim hoc habendum,
quod sub tua nunc potissimum gubernatione Christus Dominus in
doctrina sui Euangelii istuc iam etiam adventare videatur. Horren-
dum est haud dubie, quod Christus Dominus, et quidem non sine
lachrymis, sub Hierosolymorum nomine omnibus denunciat, quicun-
que tempus visitationis suae observare nolunt, nempe abscondenda
esse iam deinceps ab oculis eorum omnia, quae ad pacem ipsorum
ullo plane modo poterant pertinere. Horrendum hoc est, inquam,
nisi si Christum Dominum ipsum in verbis suis mendacem facere
velimus. Tempus porro visitationis istiusmodi graphice nobis, ne
quid hic obtendamus, descriptum habemus, nempe cum adventanti
Christo Domino et a discipulorum suorum et a puerorum, denique
et a promiscuae etiam plebis, turba, frustra reclamantibus Pharisaeis,
publice (5) acclamari videmus. Hanc enim talem publicam acclama-
tionem gratulatoriam hancque publicam exultationem et laetitiam ad
eam potissimum ipsam, cuius hic Christus meminit, visitationem per·
tinere, et prophetae alioqui et Euangelistae ipsi manifeste testantur.
Cum igitur istic et discipulorum Christi, qui in ministerio Euangelii
versantur, et puerorum passim per vias publicas et promiscuae prae-
terea plebis turbas, ad Christi Domini in doctrina Euangelii sui
adventantem acclamationem gratulatoriam gestire quodammodo ac
tantum non procurrere vides, — dubitare profecto non debes, tempus
iam venisse vestrae istic etiam visitationis. Et proinde vobis pariter
omnihus serio observanda esse, quae ad pacem vestram, non equidem
in Papae ullius Romani curia, sed in tremendo Dei ipsius iudicio — in
quo Papas sane omnes sisti oportebit —- pertinere putatis. siquidem
Christi Domini lachrymas et horribilem illam pacis abscon-(6)sionem
derivare iu vos nolitis. Vaeh numque illis, in quos lachrymae illae
Christi Domini redundant, et qui non amplius, quae ad pacem spec·
tant, videre possunt! Ne igitur negligatis, tu tuique omnes, tempus
hoc vestrae visitationis, utcunque hic nobis reclament ac fremant
vestri Pharisaei sacerdotumque principes. Alioqui cavete, ne, si disci-
pulorum Christi eius Euangelio, puerorum item ac plebis promiscuae
acclamationem remorari in Pharisaeorum gratiam, aut impedire quo-
quomodo velitis, — cavete, inquam, ne vel muti inanimatique lapides,
vobis invitis, clament in testimonium vestrae ingratitudinis et con-
demnationis. Absit autem Rex inclytel, ut tu maiorem istic Phari-
saeorum, quam Christi Domini, rationem habere velis. Cupiunt illi

