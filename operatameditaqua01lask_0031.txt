PRAEFATIO. XXIII

exemplarium distributio cumprimis requiritur. Hoc quoque
nomine autem Gerdesius incredibili negligentia editoris partes
sustinuisse, luce clarius efficient, quae paucissimis hic adiicie-
mus. In fine eius epistolae, quae nostrae edit. legitur Toni.
II. p. 623. ΝΟ. 56, acl Prasnicium suum scribit Lascus η re-
ῃ sponsum suae Maiestatis hic apud Illustr. Ducem Prussiae
η Albertum exspecto,” diei locivess quo dederit ipsam, nullo
adsperso indicio. Vel sic tamen absque omni haesitatione in
parenthesi adscripsi: [Reqiomontii m. Iulii 1549]‚ neque magna
sane divinandi arte hac in re opus erat. Qui scribit se apud
Ducem Prussiae exspectare, totidem verbis se Regiomontii
commorari testatur, et Lasci vita certissime docet eum m.
Iulii a. 1549 in plagas septentrionales suscepisse iter. Pluries
Regiomontii quidem fuit, sed de hisce itineribus nullum hic
fieri sermonem, perspicue docet epistolae totius contextus. Ratio
igitur temporis locique definiendi in hac epistola tam facilis
erat quam certa. Quid vero Gerdesius apposuit? Refert eam ad
annum 1552, absque ullo sive mensis sive loci indicio: quod
quam vitiose et parum lepide fec-erit, unusquisque intelliget,
quem vita Lasci docuit, eum per continuum illum annum
procul a Regiomontio Londini apud Anglos vixisse. Uno
verbo huius erroris origo aperiam. Desumpsit hanc episto-
lam Gerdesius ex eo libello, quem WEGIERsim tecto nomine
sub hoc titulo edidit: REGENVOLSCIUS‚ Historia Eccl. Slavon. p.
212. Ille autem, Lasci vitae parum gnarus, sua autoritate in
fine epistolae adscripscrat: Haeo Dasea& a. 1552. Sine teste
loquenti statim credidit Gerdesius et in suum pudorem caus-
sae malae exstitit patronus. Simile ingenii acumen desidera-
mus in temporis definitione, quo data sit ea Epistola, quae
nobis ordine 4a est, et ubi ad calcem p. 553 certissimas ra-
tiones dedimus, cur in errore versari Gerdesius nobis videatur3
et sic passim hoc in epistolis, quas scrinium eius complecti·
tur, disquirendis observare est, iudicium eum adhibuisse fere
nusquam. Hoc quoque in Gerdesii editione molestum est,
quod series epistolarum, quam conflavit potius quam elabora-
vit, saepius interrumpitur, nec continuo se singulae subse-
quantur epistolae, sed in quatuor tomis dispersae disiectaeque
ipsi lectori undique conquirendae sunt. Aunotationes etiam,

