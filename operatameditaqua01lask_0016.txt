VIII PRAEFATIO .

Habet praeterea hoc cum reliquis disciplinis Theologia apud
populares commune, ut qui vitae alimonia ab ea expetant,
nonnisi horis subsecivis et si quid datur a muneribus otium co-
lere eam possint; quare nemo melius omne principium molestum
esse experitur, quam si quis haec duo coniungere studeat, ut
religiose susceptum exequatur munus, et simul etiam libere
expediteque Musis aures praebeat. Ego sane lubens confiteor,
me per integrum annum et dimidium plenam fere laboris ha·
buisse intercapedinem, et postea quoque sat saepe adeo domesticis
publicisque negotiis occupatum fuisse atque obrutum, ut iterum
iterumque ab instituto et recepto tandem opere digredi et in·
tei-rumpere quod dicitur telam coactus sim: nec potuisse semper
pro meo arbitratu redordiri! Aliud quoque mox rusticae vitae
incommodum accedebat, quod crudeliter me et nimis dudum
vexavit. Quid enim prodest, dulce tibi dari otium, si summa
librorum inopia, quominus eo fruereris, impeditus es? Mihi
crede! rara haec in pagis remotioribus studiorum supellex in
causa iam fuit multis, cur prorsus desisterent a labore, quibus
ceteroquin in deliciis esse solebat. Magna quidem parte Bibliothe-
carum praefecti liberalitate sua τοῦς ἐν τῇ διασπόρᾳ artium cul·
tores sublevare possunt. inque dies magis plus quam credi posset
mansuete et urbane admodum expedire pergunt. Quid autem
si in nulla vicina urbe, si nusquam in patria bibliotheca tam
exquisite ornata cupediisque referta reperitur, quae apparatum
tuum possideat? Quid, si tam rari sunt libelli, quibus utendum
est, ut vix unum alterumve exemplar omnia simul Europae totius
Musea teneant, quae quo magis cupedias suas in pretio habeant,
eo difficilius pretiosum, quo gloriantur, exemplar curis tuis com·
mittere itinerisque vicissitudini exponere parata sunt? Quid si
leges patriae, quales in Anglia latas esse dolemus, omnem librorum
emissionem acriter et severe vetant? Et tamen haec omnia in
apparatu editionis nostrae conquirendo perpetuo fere et crude·
lissime nos afflixerunt. Emda, Argentorato, Francofurto, Pari-
siis, Berolino, Gonia, Cassellssu Dublino, Londin0‚ Cantabrigia,
Oxonia, Regiomonte, Petropoli quidem scripta Lasci evocanda
mihi erant. Grato quidem animo ultro fateor: rogantem me
repulsam ferre plerumque noluerunt, sed quantus eheu quamque
fastidiosus epistolarum petitionumque daedaleus fere labyrinthus

