341

Westphalo doceri, quod et nos docemus, etiamsi doctrinam (fol. 119)
nostram diris omnibus devoveat. Ex his igitur omnibus facile est
videre, quantum fidei sit tribuendum furiis Westphalicis‚ quae non
possunt conquiescere, nisi sursum ac deorsum omnia misceant, novis—
que rursum turbis Ecclesias perturbent. Similis impudentiae est, quod
addit, me ideo simulare consensionem in argumento hoc de Coena
Domini cum Augustana Confessione, ut ita demum facilius me in
Regna nescio quae et Ecclesias ingerere possim. Somniat Erinnys
Westphalica, omnia Regna oportere ea observare, quae Imperii auto-
ritate sanciuntur, neque locum esse usquam restituendae religioni,
nisi per sancitam Imperii autoritate Augustanam Confessionem. At
vero tantum abest ut aditum aliquem ad insinuationem restituendae
religionis faciat autoritas Augustanae Confessionis, cum alibi, tum
vero inprimis hic in mea patria, ad quam reditum meum sugillare
hoc loco Westphalus videtur, ut vix alia re ulla animi nostratium ab
instituenda religionis restitutione alienari magis possint, quam si quis
illam ad Augustanam Confessionem, quatenus ex Imperii autoritate
sancita est, adstringere velit. Nimirum quisque clamaret, violari avitas
Patriae libertates et quidem in causa omnium gravissima, si religio-
nis ipsa restitutio ad praescriptum Augustanae duntaxat Confessionis,
autoritate Imperii sancitae, revocaretur, cum id inter alias patrias hic
libertates semper sit observatum, ut Regnum Poloniae ad nullas om-
nino Imperii sanctiones adstringeretur unquam, nedum ut eis subii-
ceretur ullo modo. Westphalo judice igitur insinuare me eo volebam,
quod animos omnium a me (fol. 120) maxime alienaturum erat, si
obtendere voluissem. Sed Erinnys Westplialica ex suo angulo orbem
universum metitur, et cum neque finem neque modum ullum habeat
mentendii depravandi ac calumniandi nostra omnia, permittit sibi
perfricta fronte in nOS, quidquid ei in mentem venit, etiamsi vanissi-
mum esse constet. Ubi vero me ingessi in Regna et Ecclesias, quem-
admodum nugatur Westphalus? Extant vocationis meae illustria testi-
monia, tam hic in mea patria, quam alibi ubique, quibus sane Wcst-
phalus cum omnibus suis furiis, fidem abrogare non potest. Quare
suam potius quam meam vocationem intueatur WestphaIus, suumque
in illa ministerium, ut illud Deo in Eius olim iudicio approbare pos-
sit3 neque enim clam est, quid de eo plerique sentiant, etiam cives
sui, ne quid dc aliis dicam. Quod porro ad erroris mei semina ct
doctrinae suae (boni tritici scilicet) fructum attinet, certe adeo nihil
hic opus erat opera mea ad impediendumtritici huius Westphalici
fructum, a quo alioqui maior hominum pars dudum (ante reditum
sane meum) prorsus abhorrebat, ut mihi depellenda fuerit suspicio
etiam apud multos, qui me utraque, quod dicitur, sella sedere hac

