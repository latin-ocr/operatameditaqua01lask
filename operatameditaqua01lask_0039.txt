PRAEFATIO. XXXI

alterum, alterum latinum, variae hunc in singulis originis. In
libello de suff. Pap. illicitis sacris ipse latini interpretis officio
pro virili parte functus sum: libellulus contra cle communione
Christi bilinguis ipsius Lasci cura exiit. Confessio Londz'nensis,
S. Compendium Doctrinae Eoel. Per. Lond. ipsi Lasco debetur,
qui latine conscriptam eam a0. 155] in lucem ediderat. Cate-
ehismum eiusdem Ecclesiae in latinum sermonem ipse transtuli,
et in catechismo Emdano antiquam secutus versionem, quae
Emdanae scolae Rectori GEROBULO debetur, nonnisi in per-
paucis quibusdam locis quae corrigenda omittendave essent
sive addenda in parenthesi indicavi, ut verborum sensus accu-
ratius redderetur. Brevis fidei θηρίον. latinam versionem a
latere sibi appositam non habet, quoniam originalis, unde bel-
gica versio desumpta est, huius opusculi recensio typis iam
expressa reperitur in libello cui Forma ac ratio titulus. Bis
idem repetere nullius fuisset fructus. Ne quis autem in quin-
que reliquis libellis prolixitatem nobis obiiciat et nimiam
ubertatem, solam latinam versionem omnibus tum popu-
laribus, tum extraneis sufficere perhibens! In hisce libellis
belgicam versionem compendii causa premere et nonnisi lati-
nam reproduotionem, quam vocant, voluminibus nostris inse-
rere, lectori ingrata et vere sordida fuisset parcimonia, quae
fortasse in libello de fuy. Pap. illie. saeris et cle commu-
m'one Christi ferri quodammodo potuisset, in tribus reliquis
vero nulli sano facile esset probata. Sunt namque haec tria
opuscula symbolici argumenti, Ecclesiae autoritate promulgati,
libelli, qui in Belgarum usum destinati popularium sermone
loqui etiamnum debent. Ad instar monumentorum priscae
Ecclesiae nostrae sunt, quae intaminata sibi referri pia rogat

posteritas, ut proavorum memoriam sancte colat et servet
immaculatam.

Haecce in genere de via, quam inita subductaque ratione
editio nostra secutura sit, praefati, propius iam ad ipsius Lasci
nostri opuscula accedamus. Profecto ardua res erat, prae
ceteris operosa et de qua merito cum Aristophane conqueras
τουτί τὸ πρᾶγμα <popa-iou δεῖται πρερῶν, disiecta quaquaversum

