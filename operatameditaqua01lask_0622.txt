494 ar. Docrr..

ferri potest. Certum namque est mandati transgressione mutatam esse
a priore archetypo nostri imaginem, ac promissione rursus in eodem
ipso homine, in quo et mutata fuerat, restitutam. Quatenus igitur vel
mandati transgressione mutatam vel promissione rursus restitutam
esse deprehenderimus nostri imaginem, hactenus nos peccato etiam
subiectos esse debemus. Primum autem intueri nos oportet arche-
typum nostrum ut demum quantum ab eo nunc absimus perspicere
possimus, Condidit igitur hominem Deus ad imaginem et similitudi-
nem suam, ut quemadmodum Deus Dominus est omnium, ita et homo
terrae totius imperium obtineret et mentis iudicio Deo quodammodo
similis esset. Sed quoniam hoc Dei gloria poscebat, quemadmodum
diximus circa divinae iustitiae considerationem, ut creatura acreatore
omnem suam salutem et felicitatem peteret atque etiam exspectaret,
tale inter se et nos discrimen statuere voluit, ut ipse quidem ἀνοι-
,maipa-moa nos tamen in Ada omnes tales crearit, qui peccare posse·
mus, possemus item etiam non peccare, si Adam illi per suam obe·
dientiam adhaesisset. Ere-mus ergo in lumbis Adae priusquam pec-
casset Domini terrae, eramus mente bona ad Dei similitudinem prae-
diti, ad haec sancti etiam, sed qui addita nobis voluntate in utramque
partem flexili peccare poteramus, idque ut intelligeremus, non in no·
bis ipsis sitam esse salutem nostram, sed eam a Deo solo (cui haec
debetur gloria) et peti et exspectari oportere. Atque hic noster in
Ada archetypus erat priusquam illum mandati divini transgressione
violasset. Quatenus vero sit violatus, ac postea rursum restitutus, id
ex mandatorum et promissionum doctrina apparebit. Est autem eadem
mandati illius Adae imperati et legis per Mosen latae natura. Et si
vim verborum (9) sequi volumus, gravior poena additur non prae-
stitae legi quam mandati illius primi transgressioni. Hic enim trans-
latam legimus ab Ada in terram et serpentem maledictionem, illic
maledictum hominem ipsum pronuntiari audimus, quisquis non prae-
stet quod lege praeceptum habetur. Quodsi lex non omnem inobe-
dientiam morti protinus aeternae addicit, ne mandato quidem primo
illo aliam inobedientiam sub mortem aeternam damnari posse intelli·
gamus, quam quae per legem damnatur. Porro cum Paulus doceat,
legis officium esse duplex, alterum ut nos ad Christum finem suum
deducat, unde et legem ipsam paedagogum appellat, alterum ut qui
se eo deduci nolunt, omnes condemnet, certum sit item a nemine,
quae lex exigit, praestari omnino posse, - perspicuum est duo inobe-
dientiae ceu peccati genera exstare oportere, alterum quo a vita qui-
dem aeterna nobis constituta excidimus, sed non protinus tamen ge-
hennae addicimur, etiamsi ad illam a vita exclusi feramur, alterum
quo plane iam ad gehennam detrudimur. Sane addictus esse gehennae

