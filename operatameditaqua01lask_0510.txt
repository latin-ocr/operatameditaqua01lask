380

Reges orbis Christiani omnes subiecit3 illum inquam cum galerato
mitrato palliato ac cucullato suo satellitio causam dare omnibus tur-
bis ae calamitatibus totius, ut¹ vocatur, orbis Christiani, eo quod
profanarit sua tyrannide doctrinam Euangelii Christi et novi cuius-
dam Dei sui praesidiarii, qui manibus humanis fiat, vias praestigiosas
confinxerit ae sequatur, atque adeo nihil de sua tyrannide ac idolo-
latria remittere velit, ut orbem universum dissidiis caedibus ac bellis
implere malit, quam vel latum unguem de sua suorumque tyrannide
atque impietate cedere. Atque hoc Achabitis istis Eliae prophetae
exemplo responsum esto. Haec autem fere sunt praecipua, quae ad-
versus nostram doctrinam proferunt cum ipsimet omnium maxima
culpa eorum teneantur, quae nobis falso adscribunt.

Aliud porro hominum genus, quod ad rerum omnium licentiam ⁴
atque impu-(89)nitatem extremis hisce temporibus nostris adspirat,
habet etiam quod nostrae alioqui doctrinae obiiciat. Proferunt et
ipsi doctrinam Pauli, qui, ubi spiritns est, ibi quoque libertatem
extare oportere docet. Nostra autem haec tempora esse spiritus
tempora et spirituales a nemine iudicandos esse. Itaque libertatem
permittendam esse omnibus docendi agendique omnia et non
dubitandum, cum iam sint tempora spiritus, omnia, qnae docentur,
a spiritu sancto provenire. At vero isti in citanda hocloco Pauli
doctrina bis peccant. Primum, quod nomen libertatis alio detor-
quent, quam Paulus velit, Nam illic Paulus sub libertatis nomine,
non equidem quidvis aut docendi aut agendi licentiam atque impuni-
tatem intelligit, sed animi nostri ac conscientiae nostrae in Dei iu-
dicio a legis maledicto ac typicorum omnium servitute liberationem,
ut, qui sine Christo legis nexu ad aeternam condemnationem desti-
nabamur, nunc in Christo nos ab eo nexu liberatos esse fidei nostrae
testimonio, ex dono spiritus sancti, sentiamus3 et qui ante Christum
datum (90) ad typicorum omnium observationem ex Dei ipsius ordi-
natione alligati eramus, certi simus, etiam nos ab hac servitute per
Christum Dominum liberatos esse. Quae sane libertatis nostrae apud
Deum ratio nihil habet commune oum ea, quam isti imaginantur,
quidvis docendi agendive licentia atque impunitate. Deinde peccant
isti etiam, dum nostra haec tempora ita ad spiritum sanctum refe-
runt, ut quicquid iam vel doceatur vel geratur, id totum ab illo
provenire arbitrentur. Manet enim adhuc inconcussa doctrina Apo-
stolica, spiritu sancto autore proculdubio prodita, qua spiritus — nunc,
si unquam alias — probare iubemur, num ex Deo sint. Qua equidem
doctrina monemur, ab impostore spiritu istos excitari, qui licentiae
huic atque impunitati docendi et agendi omnia et libertatem et tem·
pora spiritus sancti praepostere obtendunt. Hoc nimirum agit Satan,

