385

Baaliticorum principes. Est, iuquam, hoc peculiare prorsus istic nunc
Dei opus summaque apud vos gratulatione dignum, sed in quo Deus
a vestro vicissim ordine hoc maiorem erga se gratitudinem hocque
maius vestrum in recte prosequendo eo ipso opere suo (101) studium
ct maiorem praeterea fidem ac circumspectionem proculdubio requirat,
quo maius atque excellentius hoc ipsius in vobis opus esse constat.
Quare ut vestro ordini vobisque in illo omnibus non possum non
supra modum et quidem vere atque ex animo gratulari divini huius
operis in vobis nomine, ita vehementer opto etiam, ut et vos in pro-
sequendo eo ipso Dei in vobis opere, non equidem negligenter — totum
namque cor in suum obsequium deposcit Dominus — neque item prae-
cipitanter et confusanee (ordine enim ac decenter oportet institui
omnia), sed fideliter ac prudenter progrediamini. Fidem namque et
prudentiam ante omnia Dominus in omnibus suis ministris requirit,
ut ne quid sibi omnino sumant praeter manifestum divinae volunta-
tis suae in verbo ipsius testimonium, et in eorum ipsorum ministerio
ac dispensatione prudentiam ac circumspectionem adhibeant, ut ad
aedificationem, non autem ad confusionem omnia fiant. 'Fideliter igi-
tur vos progredi opto in coepta per vos· instaurandae religionis istic
causa, ne, manu aratro ad-(102)mota‚ post tergum rursus sive amore
sive odio cuiusquam, sive item spe ullius boni sive malorum metu
respiciatis, memores alioqui uxoris Loth, cui exitiale fuit retrospexis-
se, cum alio iter suum ex mandato Domini cum marito suo insti-
tuisset. Sed opto vos prudenter etiam progredi, ne, dum Scyllam vi·
tare conamini, in Charybdin, ut est in proverbio, forte delabamini,
quod absit. Neque vero mundi hic prudentiam in vobis requiro,
quae fidem alioqui nostram in ministerio aut vocat in dubium aut
certe maxima. ex parte remoratur. Hanc sibi habeant sapientes illi,
qui rationis suae consiliis disquirunt, Deone magis an vero homini-
bus debeant obedire. Sed illud prudentiae genus vobis a Domino
precor, quod Christus ipsemet Dominus fidelitati in ministerio ad-
iungit: nempe ut, cum certi simus, Deo magis quam hominibus obe·
‹liendum esse, ita inobedientiam nobis omnem vitandam esse intelli-
gamus, ne, dum ab una parte nos in viam rediisse putamus, ab altera
rursum parte a via recta deflectamus, hoc est, (103) ne, dum Papismi
impietatem excutere conamur, aliis rursum sectis ipsique adeo Atheis-
mo viam imprudentes aperiamus. Equidem non dormit Satan, dum
regno suo periculum imminere videt. Et licet nonnunquam terre id
cogatur, ut, domo sua exactus, hac atque illac extorris vagetur do-
mumque illam, ex qua est eiectus, ab aliis repurgari, quanquam in-
vitus, ferat, non tamen cessat, postquam exactus est, sed novum sibi

sodalitium multo etiam sceleratius adsciscit, cuius ope domum rursus
Ι. 25

