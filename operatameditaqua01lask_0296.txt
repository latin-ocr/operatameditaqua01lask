164 na sACRAMaan ECCLEsIAE cnms'rI.

collatum esse non dubitamus: dum item eam ipsam communionem fide
sola agnosci ct sentiri dicimus in usu potissimum Sacramentorum, —
simul sane realem illam etiam praesentiam atque exhibitionem corpo·
ris et sanguinis Christi naturalis, quae ministri manibus fiat, a natura
ipsa Sacramentorum prorsus alienam esse minime obscure declaramus.
(fol. 58b) ἱ

Atque haec ita de mysterio sacramentorum nune dixisse‚.satis esse
putamus. Iam vero de fine Sacramentorum videamus.

Fines porro Sacramentorum multos ab aliis‘constitui videmus, ne-
que nos hic magnum momentum facimus, sed, quia et ordinem et
numerum illorum perturbari apud sectarios potissimum videmus, nos
ad unum praecipuum omnium Sacramentorum finem alios fines om-
ncs malumus revocare, ut alios fines omnes, veluti fructus quosdam,
aut membra quaedam, primi illius finis unius esse intelligamus. Prae-
cipuum autem omnium Sacramentorum finem esse dicimus, ut usu
illorum legitimo nostra cum Christo Domino communio in iis, quae
ille ex suo dono gratuito nobis secum in corpore et sanguine suo
communia esse voluit, perpetuaque illius fruitio piorum animis in
eius Ecclesia penitus infigatur, ipsaque adeo Ecclesia tota in perpe-
tuae fruitionis istiusmodi fide obsignetur ex Christi Domini institu-
tione.

Deus nimirum Opt. Max. nostrae sese infirmitati attemperare hac
in parte voluit, et in donanda nobis Christi Domini communione
imitatus est politicas regum, donati-(fol. 59a)0nes, apud quos pri-
mum fit donatio ipsa, deinde in diplomate ad id scripto declaratur,
postremo per additum diplomati sigillum regium communitur et ob-
signatur.

Ad hunc sane modum docet Paulus, nostrae cum Christo Domino
communionis donationem ipsam factam esse in Patribus (Dei provi-
dentia) ante tempora aeterna ¹); declaratam autem in Christi Domini
apparitione per Euangelium ipsius tamquam per diploma quoddam,
(quo sane nomine Paulus Corinthios, hoc est, suum apud illos mi-
nisterium epistolam suam in Domino scriptam vocat ί“’); postremo
vero eam ipsam communionis donationem, qua omnes alioqui iusti
sumus, obsignatam esse docet in Abrahamo et eius familia per Sa-
cramentum circumcisionis ex divina institutione. Diserte enim cir-
cumcisionem obsignaculum vocat, nimirum Sacramento illo circum-
cisionis et Abrahamus ipse et eius familia tota obsignabatur mandato

Dei in iustitia illa, quae ab aeterno in mente Divina iam constabat
nostra cum Christo Domino futuro adhuc communione.

ἱ) Eph. l. 22 Tim. l. ι·’) 2 Cor. 3.

 

