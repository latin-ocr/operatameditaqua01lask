330

Westphalus, ut prorsus invertat totam illius ratiocinationem. et eius
mox (fol. 100) autoritatem suae ipsius imaginationi obtendat. Ubi
vero haec apud Cyrillum habentur? nempe eam esse vim mysticae
benedictionis in coenae Dominicae usu, ut credentes corpore Christi per
mysticam communionem benedicantur? ut ideo efficiamur omnes [unum]
corpus Christi, quia unum panem omnes sumimus? ntideo simus
omnes corpus et membra Christi, quia perillam benedictionem
mysterii ipsum filium Dci suscipimus? Haec, inquam, nobis a
Westphalo, citato in Apologia Cyrilli 1000, commonstrari vellemus.
Esto autem, dixerit aliquid eiusmodi Cyrillus: An protinus ita iam
intelligendus erit, ut a West-phalo exponitur? an vocem benedictio-
nis ita intelligemus, ut eam Westphalus vult intelligi? de qua jam
alioqui dictum est paulo antea. Quid autem est Westphalo Mystica
communio in Coena Domini? Cyrillus in coena et spiritualem et
corporalem nostram cum Christo communionem complectitur, West·
phalus autem vocat Mysticam. Idem est Westphalo seilicet corporale
seu naturale, et Mysticum? Ita nimirum adflavit hominem Erinnys
ipsius, ut nesciat quid dicat, et secum ipse pugnet. Si mystica est
duntaxat Westphalo in coena communio, quo pactO, quod mysticum
est, ore carnali percipitur et ad impios pariter ac pios pertinet? quae
tamen est summa universae westphalicae theologiae. An non, quod
mysticum est, idem quoque et spirituale sit necesse est? an item,
quod spirituale est, ore carnali percipitur, et ad impios pertinet? nisi
si Westphalus, quod est spirituale, ad Spiritum sanctum referri nolit,
ne illud fidei potius, quam (fol. 101) carnali ore percipi oportere ac
proinde ad impios nihi] pertinere, fateri cogatur, reque ipsa declaret,
se in eadem haeresi totum haerere, quam in nobis tantopere destatur.
Nobis porro alia longe est corporalis seu naturalis, alia vero mysti-
ca. seu spiritualis Christi nobiscum et nostra cum illo communio.
Nimirum naturalis seu corporalis ea est, qua filius Dei se nobis nos·
que sibi per naturae nostrae in carne nostra identitatem re
ipsa coniunxit, quemadmodum Cyrillus ipse testatum — mystica vero
seu spiritualis, quam idem ipse Cyrillus docet non equidem naturae
nostrae in carne nostra identitate constare, sed divinae potius,
et paternae et suae, naturae affinitate, quam ille coniunctis sibi per
fidem et sanctitatem post datum eis Spiritum sanctum gratuito de
suo proprio largitur. Eam igitur utranque communionem nostram
cum Christo Domino seu societatem confirmari in animis nostris
Spiritu sancto autore, adeoque et nos in fide illius ad vitam aeter-
nam obsignari, credimus et docemus, in legitimo Coenae Dominicae
usn, iuxta traditam uobis in Scripturis sacramentorum omnium (quod
ad mysterium illorum praesertim attinet) naturam ac rationem. Sed

