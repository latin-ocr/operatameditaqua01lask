570 ’ ΕΡ. Docrn.

nullius alterius carnis aut sanguinis communionem venisse, idque ex
nobis, h. e., e semine David, quemadmodum Paulus docet? ac tum
demum iam delatam nobis omnibus pacem e coelo Angelorum testi-
monio. Pugnant sane haec, neque simul utraque vera esse possunt.
Et proinde nos scripturae autoritate adducti activam illam commu·
nionis interpretationem amplecti non possumus, etiamsi illius autores
viros esse summa et pietate et eruditione praeditos non ignoremus.
Nolo autem pluribus eam rem hic persequi, neque enim tam impug-
nandae doctrinae vestrae causam suscepi, quam nostrae tuendae potius,
idque citra cuiusquam contumeliam quoad eius maxime fieri potest.
Sed tu ipse videre potes, quantus hic esset dicendi campus in tradu-
cenda activa hac communionis interpretatione, si quis illam accuratius
excutere vellet, cui tamen physicam hanc corporis in pane praesen·
tiam seu inclusionem maxime sane ex parte debemus. Mihi satis est
(63) indicasse repugnantiam quae vitari nullomodo potest, si com-
munionem hoc Pauli loco active pro distributione accipiamus, ut intel-
ligas nos non temere id facere, quod illam passive exponere malumus.
Habemus igitur apud Paulum et sub panis fracti nomine non panis
substantiam, sed totam coenae actionem designari, et communionem
active exponi non posse pro distributione scu porrectione, sed passive
potius pro participatione corporis et sanguinis Christi. Iam si iuxta
Pauli interpretationem in verbis coenae neque pronomen τοῦτο pro
panis substantia neque corporis nomen pro corporis substantia accipi
potest, uude quaeso nobis doctrinam ¹vestram de physica corporis in
pane praesentia seu inclusione approbabilis? Nos certe doctrinae no-
strae Paulum autorem habemus. Iam si queras quomodo corpori
Christi in coena participemus, siquidem illud nobis non distribuitur,
Paulum hic doctrinae nostrae propugnatorem statuemus. Quidquid
enim hie docemus, id totum ex Paulo docemus, quem dum sequimur,
non equidem nos a recta via aberrare putamus. Docet ille autem non
nostram modo sed et veterem quoque Ecclesiam habere dudum cor·
poris et sanguinis Christi communionem. Ait enim veterem Ecclesiam
eandem nobiscum prorsus escam spiritualem edisse et idem bibisse
poculum, nempe corpus et sanguinem Christi (haec enim Christus ipse
verum Ecclesiae suae et cibum et potum esse testatur, sine cuius alio-
qui communione nemo unquam servari potuit), nisi quod Patres nostri
promissum Christum eminus adhuc intuebantur, nos vero exhibitum
nobis iam atque ad Patris nostri coelestis dexteram in carne adeo
nostra residentem habemus. Docet item proposito nobis circumcisio-
nis exemplo, sacramenta esse σφραγῖδας, h. e.‚ sigilla acceptationis
nostrae in gratiam Dei vocatque hanc nostri acceptationem fidei iusti-
tiam, quod gratis per misericordiam nobis delata fide sola apprehen-

