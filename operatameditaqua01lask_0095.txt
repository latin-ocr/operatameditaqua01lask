PRAEFATIO. LXXXVII

nullam ab ὲ. Lasco, priusquam Emda proficisceretur, compo-
sitam esse catechesin, sed vero a. 1551 primum Londini hunc
Catechismum latino sermone ab ὸ, Lasco esse conscriptum, ab
Utenhovio belgico idiomate versum, et, hac demum versione
Londino Emdam aliquot exemplaribus missum, apud Frisiae
Orientalis Ecclesiam quoque obtinuisse. Suo iure adversariis
extorsit argumentum, e Lasci ad Hardenbergium epistola, d.
28 Martii 1554 data, petitum, ubi verba: ῃ quod vel nostris
rt hic Ecclesiis ante meum hinc abitum in scripto meo datum
η reliqueram‚'' ¹) unice ad Confessionem de Coena referenda
esse, recte vidit. In eo quoque ultro eius argumentationi ad-
stipulor, ubi demonstrat, erravisse qui ad a. 1540 huius Ca·
techeseos compositionem retulerint, quippe cuius nulla fiat
mentio in libro ssPolizey und Kirchenordnung’'‚ a. 1545 ab
Anna Comitissa promulgato. Quod tamen verba Lasci, supra
iam citata u quem hic una omnes formavimus‚'’ in suum
convertat usum, iniuria profecto hoc fecit, quum vocula laic,
ubi occurrit in Epistola, quae Emda data est, necessarie Em-
dam velut manu nos reducat. Quae porro a silentio duxerit
argumenta, nullius fere praetii esse, res ipsa loquitur. Cuius
farinae hoc quoque eius argumentum est, in Londinensi Ec-
clesia doctissimos et peritissimos complures fuisse viros, qui
suo marte novum condere Catechismum egregie valuissent,
neque igitur aliunde desumptum suae Ecclesiae impertierint.
Quod denique ultimo loco monet, belgico idiomati cum lingua,
qua Frisii Orientales uterentur, tantam intercessisse affinita-
tem, ut irrita prorsus et supervacanea fuisset ex altera in
alteram versio, evidenter ipse infregit eventus, quo docemur,
catechismum Emdanum anni 1554 diu post, a. 1717, in belgicum
sermonem translatum esse ³). Haud infeliciter respondit Bru-
chero et Emdanum huius Catechismi originem apte et strenue
defendit WIEBRANDTSIUS in eodem opere periodico‚ in quo eum
aggressus erat Brucherus ³), qui frustra deinceps Wiebrandtsii
argumenta convellere conatus, solamen quaesiit in conviciis, ut

 

¹) Lisct Opera, vol. ΙΙ. p. 699.
²) Boekzaal der qeleerde wereld. Pars. 139. a. 1783. m. Octobr. p. 407—421.
³) Ibidem. Part. 140. a. 1784 m. Ian. p. 59-69.

