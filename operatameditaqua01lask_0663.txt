ΕΡ. DOCTR. 535

scit Paulus qui Deo aliquid prior dederit et omnem nostram salutem
refert, non ad mandatorum obedientiam ullam, sed ad gratuitam il-
lius misericordiam, Euangelica promissione citra ullius mandati obli·
gationem revelatam. Cui vero mandato appensa est promissio illa
serpentini capitis conterendi, universo iam inde ab initio mortalium
generi sub Adae nomine proposita? Cui item et Euangelica illa post
Christum natum cautio, qua illi Dei erga homines pacem, sibi iam
in nobis per Christum placentis, universo orbi annuntiant simul et
promittunt? Deinde an non et Abraham ipse iustus habitus est, mox
ut audit oblatam promissionem, etiamsi nullum adhuc mandatum de
circumcisione accepisset? Et Paulus an non apte a lege salutem no-
stram transfert ad gratiam, non utique mandato ulli astrictam, sed
promissionibus gratuito revelatam, quod frustra sane ageret, si salutis
nostrae promissiones a mandatorum conditione dependerent, nedum
a sacramentis quae et posteriora sunt citra controversiam promissio-
nibus et ab illis omnino dependent. Quare ita potius ratiocinari
debebant: Ad quoscunque pertinent promissiones, ad eosdem etiam
promissionum symbola, h. e., sacramenta pertinere, — non autem ad
eos duntaxat promissiones pertinere qui sacramenta haberent. Aut
enim nobis assentiantur necesse est, non a mandatis dependere pro-
missiones sed a promissionibus mandata et tum aliter argumentari
non poterunt. Aut certe docebunt, etiamsi promissiones sint priores
mandatis, atque adeo gratuitae quoque misericordiae testes, priorem
nihilominus tamen locum mandata quam promissiones obtinere in
salutis nostrae ratione, neque promissiones ullas efficaces esse sine
mandatis. Id vero callide agit Sathan, ut sub splendido pietatis fuco
Christi apud nos beneficium, unicum damnationis nostrae antidotum,
elevet atque obscuret. Scit a piis requiri mandatorum obedientiam,
hanc itaque ita urget, ut ad illam promissiones Dei astringat, nou
quod nos Deo obedire velit, sed quod hoc unum molitur, ut, quem-
admodum nostrae obedientiae inniti certo non possumus propter ad-
natam nobis ἀπειθὶκν, ita ne etiam promissionibus innitamur, quan-
do'quidem promissionum certitudinem ab obedientia pendere oportebit,
si mandatis promissiones adstringamus. Quod equidem quid seeum
ferat, quisquis Christi gloriae serviat, (ad quam tamen referri omnia
oportet‚) pius quisque cogitare secum potest. Atque utinam omnes,
quemadmodum videri volumus, vere et ex animo gloriam Christi re·
gis, domini et servatoris nostri, quaeramus. Ceterum sublata, promis-
sionum dignitate ac sub mandatorum rursus saepta conclusa, quae
erit Euaugelii, obsecro, ad salutem virtus seu potentia? Quod illius
ac legis discrimen? quod meritum mortis Christi (quod tamen Paulus
donum et quidem gratuitum appellem? quae illius gloria seu triumphuS‚

