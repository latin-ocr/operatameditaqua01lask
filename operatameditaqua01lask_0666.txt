538 ΕΡ. Doc'ra.

Alterum est, quo paedobaptismum nostrum impugnare conantur.
Dicunt frustra baptizari eos, qui baptismi mysteria percipere non
possunt, et inter mysteria interim ipsa nullum faciunt discrimen,
imo vero et ordinem illorum invertunt, ut dogmati suo locum faciant,
et subvertunt praecipuam illorum significationem. Sed de discrimine
ordine et significatione mysteriorum postea, nunc mihi respondeant,
an non participant mysteriis, qui ea percipere, h. e., digne secum
reputare non possunt? Non loquor de contemptoribus, sed qui in-
firmiores sunt, quam ut ea possint percipere per naturae imbecillita-
tem. Si id concedunt, doceant scripturae testimonio aliquo, eos qui
mysteriis sacramentorum participant ad symbola illorum admitti non
debere, praesertim cum Petrus testetur suum non esse, ut a baptismo
excluderet eos, quos mysteriis illius iam participes Spiritus Sancti
testimonio videbat. Si vero id negant, ostendant quo pacto pueri et
olim servabantur et nunc servantur etiam posteaquam et circumci-
sionis et baptismi mysteriis participare hactenus non possunt, quate-
nus illa etiam cogitatione assequi ac percipere non queant. Equidem
negare non possunt circumcisionis praecipuum mysterium esse foedus
illud, quo se Deus ipse ore suo Abrahae et eius seminis Deum sore
pollicebatur, quandoquidem ipsemet Deus circumcisionem huius foe-
deris signum vocat. Neque item negare possunt praecipuum baptismi
mysterium esse, Christum induisse, quemadmodum Paulus docet,
sine quo nemo servari seu ad patrem pervenire unquam potest.
Vertant se igitur hic quo volent, certe aut pueros a Christo omnique
foederis promissione et proinde a salute quoque ipsa excludent. si
illos neque circumcisionis neque baptismi mysteriis participare di-
cant, et tum mendacem facient cum Patrem ipsum Deum, qui se in
foedere seminis quoque nostri Deum iore promittit, tum vero et
Christum Dominum, qui adeo regnum coelorum ad pueros proprie
pertinere testatur, ut qui illis similes non sint, ab co omnes exclu-
dat. Aut si pueris mysteriorum participationem permittant. pruden-
tiores certe erunt ipso Deo, qui tum infantes a circumcisione non
excluserit, propterea quod eius mysterio participarent, etiamsi illud
animo complecti non possent, ipsi tamen eos a baptismo arcent
propterea quod illius mysteria percipere non possint, etiamsi eis lar-
giantur illorum participationem. Nos certi extra Christum, mysticam
baptismi nostri vestem, neminem servari posse, a mysteriorum sym-
bolis eos non arcemus, quos mysteriis, etiamsi illa animo complecti
non possint, certo participare scimus, atque hic sequi malumus Dei
Patris exemplum et voluntatem, cum qua suam quoque Christus ipse
Dominus noster coniungit, quam eorum qui adversus illam a symbo-
lis mysteriorum arcent eos, qui mysteria secum reputare non possunt,

