sp Doc'rn. 521

modo eos lucrifacere potuisset, qui in manifesto neque amplius fe-
rendo errore infirmitate peccabant. Nunc cum utrique nobis nihil aliud
quam alii aliis errare ac falli videmur, atque utrique interim unani·
miter fatemur, nos ad verbi divini praescriptum certissimam omnis
veritatis regulam nostra nos referre debere omnia, — quae ista est
obsecro Christiana charitas, quae modestia, quae mansuetudo, quae
pietas, indignos protinus nostra communione iudicare omneis, qui
quoquomodo a nobis dissentiunt? impura atque adeo impia etiam
existimare omnia, quaecunque ab iis geruntur, omniaque illorum
haud aliter quam anathema quoddam aversari? et tamen qui haec
faciunt, imo qui haec docent, non aliis fere nominibus sese magis
venditant apud imperitam ac rudem plebeculam, quam pietatis man·
suetudinis modestiae ac charitatis Christianae. Quodsi hic paululum
desipere cum Paulo nosque cum illis per insipientiam nonnihil con·
ferre velimus, nostra sane Ecclesia tulit hactenus et fert etiamnum
Anabaptistas omnis generis, si quomodo aut sua nobis approbare aut
ad nostrae doctrinae consensum reduci forte possint. Numquam illos
a nobis nostraque communione excludendos ullo modo esse putavimus,
propterea quod a nobis dissentiunt, et adeo illos a nobis numquam
volumus exclusos, ut eos ultro semper ad nostras conciones et qui-
dem amantissime invitaverimus, Expetivimus amica fraterna, denique
et libera colloquia illorum. Magistratus severitatem adversus ipsos
lenire modis semper omnibus studuimus, et quod ad doctrinam atti-
net testati semper sumus, non aliud nos ab illis petere, quam ut aut
nobis approbent sua claris et non detortis scripturae testimoniis, aut
si id se non posse videant, nostra sibi persuaderi patiantur. Haec
inquam cum privatim et publice egerimus omnia ac nunc etiam sum·
ma cura agamus. vellem ut ipsimet secum probe expendant et inge-
nue fateantur, utri hic nostrum longius absint a pietate, mansuetu-
dine modestia et charitate Christiana, ipsi ne, qui haec cum iactent
interim nos tamen neque admonitos umquam, neque ad ullum un-
quam colloquium vocatos, adhaec ignotos plane, nedum ut certi ali·
quid vere de nobis iudicare possint, sed omnes simul ex unius aut
alterius indulgentia metientes a sese excludunt, impuros iudicant,
idololatriae condemnant et plane pro Ethnicis habent, — an vero nos
qui infirmitatem ipsi nostram agnoscere atque adeo accusare etiam
malumus quam quicquam omnino iactare, nedum ut nos ulli homi-
num generi anteponi quoquomodo velimus, et quamquam nihil un-
quam dubitaverimus ‘ac ne nunc quidem etiam dubitemus, illa gra-
vissimis erroribus implicatos esse, non solum eos tamen ferendos no·
bis hactenus, sed ad societatem quoque nostram summa cura ac stu-
dio alliciendos esse atque ad eius potissimum doctrinae consensum

