DE sAoRAMENms ecstasim CHR1ST1. 139

praesentant. Proinde signa quoque sacramentorum nostrorum appro-
bari oportet aut ritu publico aut nomothetae alicuius praescripto,
cui debeat obediri.

At vero in rebus divinis caeca est omnis humana ratio, neque ad
arcanorum Dei consiliorum cognitionem pertingere ex sese ullo modo
potest, nedum ut de illis testificari quoquomodo aut aliquod corum
signum instituere possit, quemadmodum antea quoque (fol. 29³) dic-
tum est. Quare signa quoque Sacramentorum nullo quantumvis re
cepto ab hominibus more publico, nulloque humano praescripto pos-
sunt sive institui sive approbari3 sed Deum ipsum nomothetam hic
essc oportet, ut illius solius praescripto, Euangelicis atque Aposto-
licis literis nobis tradito, signa sacramentorum nostrorum instituta
imperataque esse constet. Signa igitur Sam-umentorum nostrorum ap-
probari oportet divina uniuscuiusque sacramenti institutione, id quod
et nos suo loco faciemus

Ostendimus etiam, signa eius generis esse signa et praeteritae rei simul
et praesentis et futurae, exposuimusque‚ ad quem modum id iu usu
sacramentorum intelligi debeat et adhuc elarius postea exponemus.

Iam vero ostendendum est, qua in re signa nostrorum Sacramen-
torum aliis omnibus in eodem etiam genere signis antecellant; prae-
sertim cum id aliis quoque signis commune sit, ut sint signa rei simul
et praeteritae et praesentis et futurae.

Atque sane inter attestatoria eiusmodi signa omnia etsi hoc illis
commune sit fere, ut res simul et praeteritas et praesentes et futu-
ras designent, sunt tamen alia excellentiora aliis, maioreque cura ob-
servantur, pro eo videlicet, ac res ipsae, quae designantur, aliae aliis
sunt excel-(fol. 29¹>)lentiores, sicut ex mysteriorum, quae designantur
excellentia ac dignitate signorum quoque dignitas atque excellentia
aestimetur.

Quanto igitur res divinae maiores sublimiores excellentioresque
sunt rebus humanis omnibus, tanto etiam signa ipsarum aliis signis
humanis omnibus digniora magisque sublimiawac excellentia haberi
proculdubio debent, maioreque studio ac reverentia observari.

Praeterea vero etiam plurimum interest, Deus ue, an vero homo ali-
quid instituat. Enimvero Deus dicendo facit quod dicit, homo non
item. Quorum igitur signa Deus verbo suo Divino constituit, ea
quoque simul praestat omnino, quod in ipso quidem est, sic ut, dum
signa a Deo instituta legitime pro nostra infirmitate observamus,
rebus quoque ipsis per eiusmodi signa designatis, ipsis inque signo-
rum mysteriis re vera animis nostris ad vitam aeternam autore spiritu
sancto fruamur, quod equidem nullis quibuscunque tandem humanis
signis tribui ullo modo potest.

