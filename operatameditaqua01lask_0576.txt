448 RESPONSIO ADV. HoanM.

signari posse docemus, neque hic moramur ea exempla, in quibus
vox ipsa faciendi pro sacrificatione usurpatur, loquitur enim* illic
Scriptura de institutis a Domino sine contro-(157)vcrsia puhlicis
Sam-isiciis, quae per Levitioum duntaxat Ministerium imolari debe-
bant. Ubi sane cum opus Levitarum aliud non esset, quam Domino
imolare, nihil etiam mirum est, Scripturam voce faciendi ipsam imo-
lationem Domino subinde designasse. At vero iam ostendimus, longe
aliam et olim fuisse in Israelis Ecclesia, et nunc multo magis esse
Sacramentorum, quam Leviticorum Sacrificiorum rationem, et pro-
inde inepte ad Sacramentorum institutionem detorqueri, quae de Le-
viticis sacrificiis in Scripturis leguntur. Ubi sunt igitur tot illa tan-
taque inter uos et Lutheranos de ipso Coenae Sacramento dissidia,
quanta esse Hosius plenis buccis clamat, quorum nos quidem autores
esse merito dici possimus? Quodsi dissidii autor est, qui novum
aliquod dogma et Scripturis alioqui ipsis et Catholicae Christi Ec·
clesiae incognitum in Ecclesia invectum reprehendit, quanto maiore
excitati dissidii culpa (158) tenebuntur, qui non sane novum dogma
ullum, quod alioqui examinari in Ecclesia semper oportet. sed sacrum
testamenti Filii Dei sigillum, non modo reprehendunt, sed, servi Do-
mino suo maiores, violant mutant profanant sacrilegaque calicis
surreptione ad erigendum propugnandumque blasphemum suum Chri·
stoque Domino plane adversarium sacerdotium simul et sacrificium
nefandissime abutuntur. Hic igitur 56 primum intueatur Hosius an-
tequam nos dissidiorum nostrorum accuset, et prius se apostatici a
Christo Domino dissidii et defectionis a Catholica eius Ecclesia culpa
liberet, quam nos ab omni Christiana dilectione excidisse, ac proinde
a verbi Divini doctrina quam longissime abesse dicat. Nos enim, nt
iam exposuimuS, neque ab Apostolicae confessionis fundamento Ca-
tholicaeve Ecclesiae unitate, post relictam Haeresim Papisticam. de-
scivimus usquam, neque Symboli Apostolici caput violavimus ullum,
sed et nul·(l59)lius novi dogmatis, cuius fontes aliquos manifestos
in Scripturis et Catholicae Ecclesiae·Patribus non commonstremus,
autores sumus, quemadmodum gravissima istorum omnium culpa Pa·
pisticos Doctores omnes teneri ostendimus. Et in nostra cum Luthe·
ranis de corporis et sanguinis Christi cum Elementis Coenae con-
substantiatione controversia nulla prorsus ex parte violari docuimus
vim ipsam ac dignitatem Sacramenti in Coena, posteaquam illam,
neque ad Mysticam Coenae a Christo Domino institutae actionem,
symbolum Coenae inquam, nisi quatenus Elementa quoque Coenae
in ipsa actione sub parte Symboli censentur, neque item ad ipsum
Coenae Mysterium pertinere demonstravimus, nostram videlicet cum
Christo Domino, iam demum aeternam et salutarem communionem

