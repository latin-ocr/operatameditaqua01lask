ΕΡ. noc'rn. 553

in Christo manere, inquit, debet sicut ille ambulavit etipse ambulare.
Hinc facile colligi possunt reliqui coenae dominicae fines, nempe pietas,
dilectio mutua et verbi divini obedientia. In his enim vult Dominus
ipse, ut sua sequamur vestigia si ad se volumus etiam quoquomodo
pertinere. Peccant igitur adversus coenae dominicae dignitatem. imo
vero adversus ipsum corpus Christi Domini. qui illius communionem
dedecorant, dum lios fines in coenae usu non pro eo ac aequum est,
observant. Peccant item qui tales in coenae contumeliam scientes ac
volentes ad usum illius admittunt. Eorumdem porro nos admonent
etiam symbolorum allegoriae. Quemadmodum enim panis confici non
potest nisi collectis in unum multis granis, neque vinum item, nisi
e multis botryonibus, ita docemur nostri officii esse, ut qui de eodem
pane edimus, unius nos panis grana in unum ‘collecta atque unius
corporis membra esse per mutuam invicem dilectionem declaremus.
Docemur item satis non esse, ut nos humano quodam affectu mutuo
diligamus, Quemadmodum enim in pane conficiendo satis non est.
grana multa in unum quocunque modo collegisse, sed poni sub mola
adeoque et conteri oportet omnia, si bonus panis esse debeat, ita in
nobis conteri oportere etiam omnes carnis nostrae affectus per verbi
divini molam, ut in illo solo nos mutuum amemus et extra illud
nullam omnino societatem agnoscamus. Admonemur praeterea quanto-
pere nos mutuo amare simul ita collecti debeamus. Neque enim satis
est si panis fieri debeat, ut collecta in unum grana sub mola conte-
rantur, sed quae comminuta sunt in pastam redigi addita aqua opor-
tet, ita et nos statuere debemus nostrum esse, ut in unum collecti
coenae dominicae testimonio depositisque affectibus nostris omnibus
in unam partem omnes etiam per Spiritum sanctum ita in verbi di-
vini obedientia coadunemur, ut ab invicem discerni deinceps dissi·
parique non possimus et ad omnes simul etiam pertinere omnino co-
gitamus, quidquid vel ad· minimum quemque nostrum pertinet, qui·
cunque nos coenae usu unius corporis membra esse profitemur. Ad-
haec quemadmodum igni torreri pastam oportet ut panis fiat, ita et
nos intelligere debemus sine afflictionibus hic nos vivere non posse,
dum unius cum Domino panis esse studemus, et perinde nos debere
animos nostros ad omnem patientiam praeparare, ut nos hic mundi
huius afflictionibus torreri patiamur, si ita Dominus velit, ad illius
nominis gloriam et Ecclesiae suae aedificationem. Postremo illud
quoque symbolorum in coena allegoria monemur, ut, quemadmodum
mundus panis haberi non potest (51), nisi crassi furfures omnes a re-
liqua farina secernantur, ita et nos crassos furfures nostros a nobis se-
cernamus, qui massam totam sua impuritate labefactant. si mundum
Domini panem exhibere nos in illius coena volumus et corporis

