416 ResPoNsm Anv. HosmM.

ita sint iam a multis nostrorum refutata, ut nullam amplius respon-
sionem mereantur: nostros autem voco, quicunque iam, non equidem
a Catholicae Ecclesiae unitate, quemadmodum mentitur Hosius, sed a
Papi-(61)stica apostasia atque abominatione per Dei gratiam seces-
sionem fecimus eamque unanimiter aversamur ac detestamur, etiamsi
in quibusdam inter nos ipsi nondum plane consentiamus, —tamen et
hic dicemus obiter, quae huc pertinere videntur. Ad primam igitur
Hosii rationem breviter ita respondemus.

Ad primam.

Diximus iam in Articuli vigesimi secundi responsione verum aeter-
num atque expressum Dei verbum positum esse in sensu ac consensu
unanimi, non tam equidem Ecclesiae, quam potius Scripturae ipsius,
quam ut Divinitus inspiratam esse constet, ita Divina etiam virtute
suffultam non requirere ullam ullorum hominum, quibus ipsa alioqui
etiam Ecclesia constat, approbationem. Alioqui non tam Ecclesiam
a verbo Dei adeoque et Deo ipso, quam potius et verbum Dei simul
et ‘Deum ipsum ab Ecclesiae autoritate testimonio atque approba-
tione (62) pendere oporteret. Cum tamen Christus Dominus in verbi
doctrinaeque suae approbatione ab hominibus nullum se testimonium
ne accipere quidem, nedum requirere profiteatur, atque alibi rursum
oves suas, hoc cst, Ecclesiam ipsam, ex vocis suae seu verbi sui
obedientia vult agnosci, et eos duntaxat pro fratribus atque amicis
suis habendos esse docet, qui in sermonis doctrinaeque ac verbi sui
observatione atque obedientia perdurant, — ut perspicuum sit, non equi-
dem Christum Dominum verbumque illius ab ullo sensu ac consensu
Ecclesiam sed ipsam potius Ecclesiam a verbi Divini‚ Scripturis no-
bis proditi, sensu consensu atque obedientia dependere, —ac proinde
Hosium libello hoe suo prodere, suam ipsius et suorum omnium anti-
christianam plane impietatem, dum sub ementito Ecclesiae titulo,
Christum Dominum sibi, non autem se Christo Domino in verbi sui
Divini doctrina subiicere conatur. Possemus autem multa hic pro-
fcr·(63)re et ex scripturis ipsis ad doctrinae nostrae confirmationem
et ex Patribus, quorum alioqui Hosius videri quidem vult esse stu-
diosissimus, cum interim eorum testimoniis, perinde atque Scriptura·
rum autoritate, impudentissime abutatur. Caeterum, posteaquam id est
iam per alios factum locupletissime, nos actum agere nolumus, quod
aiunt. Omissa itaque doctrinae hic nostrae plus satis dudum appro-
batae confirmatione, ad excutiendam primam hanc Hosii rationein
descendemus. Quanquam autem constat, eam in sensu Hosiano sub-
sistere haudquaquam posse, tamen ut res tota dilucidior fiat, quaedam
ab Hosio sciscitabimur. Primum, dum de Catholica seu universali

