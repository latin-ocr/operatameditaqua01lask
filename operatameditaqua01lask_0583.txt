nesrousm Anv. Hosnnu. 455

nullum nobis locum relinqui postulamus. Deinde vero, veluti sui ob-
litus, Regiae nos Maiestati tentatricem illam Satanae vocem (178)
perpetuo occinere in Pinnaeulo ipso scribit. Equidem et hic sanctu-
lum istum Caligarium magis aliquanto memorem esse oportebat, si
fidem verbis suis haberi volebat. Quo pacto enim a Pinnaculo pror-
sus excludimur, si illic verba Satanae Regiae Maiestati perpetuo oc-
cinimus? Aut quo pacto occinimus, si nullum omnino locum nobis
illie, Hosio ipsomet iudice, reliquum habemus? Ita nimirum in re
tam seria scurriliter ludit Reverendus pater, in qua alioqui et Regiae
Maiestatis et Regni totius universaeque adeo nostri temporis Eccle-
siae tranquilitas salus ae dignitas maxima ex parte versatur. Sed
multo magis scurrile est adhuc, quod de se ipso in tam praeclari
libelli sui appendice scribit, ubi, commemoratis Regiis in se benefi-
ciis suaque vicissim in Regiam Maiestatem fide studioque ac de
salute ipsius incredibili solicitudine, quam summis videlicet labori-
bus sumptibus ae periculis suis approbasset (179), operam quoque
deinceps suam itu praeterea offert, ut et in Pinnaculo ipso assiduum
se dehortatorem fore testetur, ne eius Maiestas tentatricem ex nobis
illam Satanae vocem audiat. Et etiamsi id cavere forte non posset,
Maiestasque iam Regia, doctrina nostra persuasa, praecipitem sese e
Pinnaculo ipso dare vellet, tum se nihilominus tamen, obiecto ex
imo ad elidendam lapsus regii vehementiam corpore suo excepturum
sc illum in praeceps iam ruentem, mortis etiam suae periculo, polli-
cetur. Quo pluribus enim magisque servis verbis fidem studiumque
suum in Maiestatem Regiam commendare conatur, hoc sane magis
etiam seipsum vanitatis scurrilitatisque suae infamat, dum in eo quod
tam serio commemorat et pollicetur, sibi ipse non constat. Quo poeto
vero sibi, in eo quod promittit, constare potest, dum rem ita tractat,
ut neque esse amplius in ipso pinnaculo, neque non esse etiam vi-
deri omnino posset? (180) Dum enim dehortatorem se fore Maiestati
Regiae asseverat, ne in doctrina nostra scilicet tentatricem illam Sa-
tanae vocem audiat, aperte satis innuit, se eodem ipso loeo cum sua
Maiestate, nempe in Pinnaculo ipso praesentem omnino adesse opor-
tere. Rursum vero dum ruentem iam alioqui in praeceps Regem
submisso illi corpore suo excepturum se esse promittit, equidem se
ipsemet, non iam in Pinnaeulo amplius, sed in imo nobiscum solo
etiam versari oportere testatur. Certe quatenus dehortatorem se Regi
sore pollicetur, ne se praecipitem e Pinnaculo ipso demittat, hactenus
proculdubio alterum quod scribit praestare haudquaquam potest, nem-
pe ut ruentem in praeceps Regem submisso illi ad lapsum elidendum
suo corpore excipiat. Ac rursum, quatenus Regem, ut dictum est,

ruentem vere se excepturum esse affirmat, hactenus sane priori suae
30*

