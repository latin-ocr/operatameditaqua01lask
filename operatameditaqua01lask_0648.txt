520 ΕΡ. Βοοτκ.

tismo dicemus, quem quoniam impugnare nonnulli conantur nosque
propter illum aversantur, tuendum nobis in nostra Ecclesia esse puta·
mus,

ξ 16. De infantium baptismo.

Qui baptismum infantium impugnare conantur, non aliud magis
iactant, quam se ideo a paedobaptismo abhorrere, quod et humanum
commentum esse et manifestam idololatriam etiam prae se ferre vi-
detur. Proinde et nostras aversantur Ecclesias et indignas putant
Ecclesiae nomine, quod praeter verbi divini testimonium (quo solo
nos regi oportebat) humanis innixi rationibus baptismum prophana-
verimus, idolumque fecerimus ex sacramento, quemadmodum illi pu-
tant. Sed si utrumque hoc tanum esse ita ostenderimus, ut omnibus
perspicuum fiat neque idololatriam ullam paedobaptismo nostro in-
duci et· in eo observando nos sequi non equidem humanas rationes
ullas, sed ipsam potius Dei optimi maximi doctrinam et voluntatem,
atque eam insuper culpam omnem in ipsosmet retorserimus etiam,
quam illi nobis impingere miris modis conantur, an non se manifeste
iam intelligent et fines Christianae ergo nos charitatis longe praeter-
gressos esse, quo tamen nos antecellere videri volana et contempsisse
praeterea in nobis Ecclesiam Dei, dum a nostra societate separati
nova sibi nescio quae foedera novamque Ecclesiam constituendam
putarunt. Fateor Christianum non esse communicare idolis ad alen-
dam idololatrarum pertinaciam, et multo minus Christianum est, fra-
tres nihil tale commeritos, ne dicam bene meritos, re nondum satis
discussa in unius aut alterius doctoris gratiam, idololatriae condem·
nare, mysticum Christi Domini corpus, per Spiritum Sanctum insolu-
bili apud pios verbi divini glutino compactum, quamlibet ob causam
scindere, omnes prae se Pharisaeorum more contemnere et qui a nobis
modo dissentiant continuo pro deploratis habere, — ut interim taceam,
quantum absit a Christiana tum modestia tum pietate verum et ger-
manum scripturae intellectum nobis solis prae aliis omnibus arrogare
ita velle, ac divini spiritus lucem veluti palmo (28) quodam conclu-
dere ut illam omnibus propemodum aliis adimamus, Equidem si tam
certum indubitatumque esset, nos in tuendo observandoque paedobap-
tismo nostro errare omnino, aliquod tamen discrimen habendum in-
terim erat inter infirmitatem et pertinaciam, atque hoc saltem quod
Paulus suo nobis exemplo commendavit. Is etsi damnaret· iam tum
omnem circumcisionis usum certusque esset illum Euangelio abroga-
tum plane esse, tantum abest tamen ut omnes aversaretur aut oon-
temneret illius nomine, nedum ut pro deploratis habuerit, ut ipsemet
testetur se voluisse Iudaeis Iudaeum esse, infirmis infirmum, si quo·

