PRAEFATIO. XIX

memoratos eos reperias. Esse denique inter opuscula ipsius
alia quorum versiones, alia quorum secundariae tantum editio-
nes innotuissent, primariae vero et suo sermone loquentes per·
petuo sese subduxissent conspectui et conquisitioni. Plura ad-
dere possem, sed ut libere dicam, de eo convincendo plane
desperarem, cui hisce non persuadetur argumentis, Lasci ope-
rum et summam esse exemplarium penuriam et incredibilem
fere caritatem.

Vel sic tamen apum prae formicarum exemplum mihi in
edendis Lasci operibus sequendum fuisse merito quis conten-
dere sibi videri posset. Ad nigri agminis instar quaesiti tena-
cem, me eum esse iocabitur, de quo canit poeta:

Ore trahit, quodeunque potest atque addit acervo
Quem struit.
Formicis ingeniosius longe et gracilius apum esse examen,
quae per omnes quidem volitant campos, nec tamen nisi rorem
madentem ore legunt et liquentia mella favis stipant. Non frugi-
legum sed mellifer potius imitandum nobis esse genus: itaque
me quoque exquisito florilegi0‚ quam omnium quae supersunt
editione, magis de orbe litterato fuisse meritum ! Lubens fateor,
me quoque dudum tale consilium volvisse animo. Arridebat,
quae praeclara, quae optima nitidaque plane in eius scriptis
insunt, tenui compingere libello, reiectis quae ab aliis saepius
et melius dicta esse censerem. Fortiter tamen quin consilio
huic indulgerem, obstitit opusculorum, quae praesto erant,
natura atque indoles. Quis verbi causa non intelligit, in ope-
ribus symbolicis et liturgicis edendis mancam prorsus et cras-
sam talem recognitionis rationem fuisse? et tamen dimidium to-
tius molis ea sola iam complent. Quae priore volumine col-
legi, diversam quidem indolem referunt et istiusmodi exquisi-
tioni magis fuissent adaptata3 sed ne in hisce quidem consilium
quod subierat, probari potuit. Certo nec tu ipse, ut hoc sumam,
diu haesisses anceps in opusculis supra iam commemoratis, quae
centum et quod excurrit florenis, si quando veneant, steterunt.
Non interrupto tenore integerrima Lasci verba legere harum
cupediarum amatores suo iure flagitant. Idem prorsus valet de
Epitome illa doctr. Plzr. Or„ quam nunc primurn e pulvere eruimus.

Neque aliter censendum de eius adv. Hosium libello, euius
*ᾖ 2

