367

velitis. Ne vero haec temere praecipere videatur Propheta Regibus
mundi huius proceribusque illorum omnibus, causas obiter interserit
sui in hac parte consilii, quas equidem si Reges ac monarchae proce-
resque illorum omnes accuratius paulo observarent, minus proculdubio
nunc esset negocii in restituenda vera religione. Eas igitur attentis
animis audire ne gravemini, ut quidem ab ipso Propheta narrantur.
Primum igitur non tam ὶιδ sua (51) ipsius, quam in Christi ipsius-
met Domini persona potius, causas consilii huius sui recenset, ut quanto
maior est Christus Dominus ipso Davidc ac reliquis Prophetis omnibus,
tanto plus ponderis apud nos etiam habeant, quae ab ipso quidem
Propheta, Spiritu sancto autore proculdubio, non tantum sub Prophetae,
sed sub ipsiusmet Christi Domini persona, de se ipso testificantis, di-
cuntur. Deinde dum Christus ipsemet Dominus de regno suo coelesti,
sibi iuxta carnis nostrae humanitatem dato, testificatur, non sine em-
phatica praefatione id facit, sed pro decreto inviolabili ac lege quadam
publica, toto terrarum orbe observanda, haberi vult, nimirum ab ipso—
met Opt. Max. Deo prolata, quae de regno hic in terris suo dicturus
essct. Initio igitur reddit causam Propheta, cur Reges terrae omnes
proceresque illorum timorem illum cum omni obsequendi studio animi-
que exultatione ac gratulatione publica, cum omnis item subiectionis
testificatione coniunctum, (52) debeant Christo Domino, dum regnum
ipsius aliquo modo inclarescere vident, nempe quod ipse se Regem, loco
ipso in terris omnium nobilissimo, prae aliis omnibus. videlicet ab ipso-
met Deo Opt. Max. electo, constitutum esse profiteatur. Nimirum,
quanto honoratiore loco prae aliis Regibus omnibus, et quidem non
humana ulla vi atque autoritate, sed aeterno Dei ips'us consilio, in
regem constitutus esset, —- tanto maiorem illi etiam honorem deberi
agnoscerent reliqui omnes mundi huius Reges proceresque illorum3
praesertim vero, si divinae hac in parte voluntatis alioqui constitutio-
nem observare ac sequi velint. Et, ne quis hic divinae voluntatis igno-
rantiam obtendere possit, Christum ipsummet Dominum divinae bac in
parte voluntatis praeconem facit, ut de suo ipsemet interris regno
mentem ac decretum Dei proferat, quod ab omnibus in terris homi-
nibus, qui -perirc nolint. potissimum vero a Regibus mundi huius
proceribusque (53) illorum omnibus, pro sacrosancta prorsusque in-
violabili lege haberi omnino oporteat. Etsi igitur Christus Dominus
apud Prophetam loquens, sedem regni sui iu monte sancto Zione,
loco videlicet prae aliis omuibus cultui divino peculiariter delecto,
collocatam esse profiteatur, eam tamen esse ait Dei patris sui coele-
stis voluntatem, hoc consilium, hoc decretum, ut ipse, in monte illo
residens, 'sit Rex nibilominus< Regum regnorumque ac gentium sine
exceptione omnium et quidem aeternus toto orbe terrarum. Merito

