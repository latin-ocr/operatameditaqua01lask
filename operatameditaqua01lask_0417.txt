285

verbis meis, quae sane in scriptis meis eiusmodi nusquam legit. Imo
vero scripta mea luculentissime testantur, me in Coenae verbis nihil
omnino desiderare neque lucis neque veritatis neque autoritatis, si
iuxta familiarem scripturae in Sacramentario argumento usum, quem
et veteres alioqui omnes sunt sequuti, exponantur. Nimirum sic lux in
luce quaeritur ct videtur, quemadmodum Profeta docet, et exemplo
tentationis Dominicae docemur, Diabolicum essc, unius duntaxat loci
verba ad inducendam novam aliquam doctrinam pertinaciter urgere,
contra vero certissimam esse doctrinae veritatem, quae legitima loco-
rum collatione in scripturis approbatur. Non igitur tenebrae verbo
Dei lucem inferunt tropis suis, e locorum collatione in eodem argu-
mento productis, ut hic nugatur Westphalus‚ sed lucem potius per·
spicuitatemque verborum Christi et totam adeo causam Sacramenta·
riam obseurat atque involvit Westphalus cum suis (etquidem non
non sine Christi Domini contumelia) novis quibusdam interpretatio-
num suarum figmentis, nusquam sane in hoc argumento usurpatis ct
pugnas alioqui in Scripturis serentibus, ad haec et a prioris Ecclesiae
doctoribus dissentaneis et a fidei Analogia prorsus alienis.

Ioan. a Laseo.

13. Imo vero West-

WestphaluS. phalas, quia nihil

Fortasse in uno illo reponit victoriam, ut Cal· habet quod in nos
vinus, frater eius, fecit. Adeo (fol. 24) respuit serio possit scribere
hominum authoritatem et solius scripturae stat et tacere *interim
authoritate. non vult in Erinnys
suae gratiam nugacibus istiusmodi sannis miseras suas chartas
explere cogitur. Atque de D. Calvino suo loco postea, quem
sane non solum pro fratre agnosco multo libentissime, sed dc illo
mihi etiam totique adeo Christi Ecclesiae majorem in modum gratu-
lor. Nunc Westphalicum acumen intueamur. Unus mihi Philippus
placet, si Westphalo credimus, quia in uno illo spem victoriae re-
pono, Unde vero colligit argutator iste, me in Philippo reponere
spem victoriae? Prudenter igitur addit vocem dubitantis afortasse'',
ne Propheticum suum spiritum per certam asseverationem impudenti
ac manifesto mendacio infamet. Ego enim, etsi D. Philippum ex ani-
mo veneror et magni, ut debeo, facio, tantum abest tamen, utin
ullo unquam spem victoriae ullam in Sacramentaria hac controversia
reposuerim omnino, aut etiamnum reponam, ut ne Apologiae quidem,
nedum ullis aliis ipsius scriptis, standum esse, in Purgatione nostra
diserte profitear, etiamsi Caesareae Majestati publice oblata esset, nisi
certo constaret, esse consentaneam primum verbo Dei, deinde vero
ipsi etiam Augustanac confessioni, publico alioqui totius Imperii

