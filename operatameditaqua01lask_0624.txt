496 ΕΡ. noc-ra.

bum, vicium, peccatum ac maculam, quemadmodum exposuimus (10),
sed potissimum esse eius peccati adnatam nobis servitutem, quam
Paulus ἀπειθίαν vocat. Huius enim fillos nos Paulus ipse appellat
et sub hanc nos rursus conclusos omnes esse testatur. Haec porro
servitus obstat, quominus non solum vere amemus Deum, vere illum
timeamus, vere illi credamus, vere eum colamus et veneremur, sed
etiam quominus percipere ex nobis ea quae Dei sunt atque adeo
boni quidpiam omnino cogitare possimus. Deinde hoc iacit etiam,
ut Sathan efficax sit in nobis non solum ad producendos fructus
eius, sub quam conclusi sumus, incredulitatis seu inobedientiae (his
enim ut maxime velimus carere non possumus) sed ad pertrahendum
nos quoque in suae imaginis similitudinem, siquidem oblatam in
Christo gratiam fide non apprehendamus. Sunt autem praecipuae
duae imaginis suae notae, contemptus et odium Dei, quas ille animis
nostris infigere modis omnibus conatur, haud aliter quam Adamum
parentem nostrum ad diffidentiam pertraxit. Hucusque enim effica-
cem iu Ada sathanam fuisse legimus, ut illum ad diffidentiam per-
traxerit, ad contemptum non item, voluntarium praesertim. Non audit
vocem Domini, ut nuditatem suam agnoscat, qui semel Dominum
destinata ¹voluntate contempsit, multominus autem infirmitatem suam
agnoscit. Nihil horum de Sathana audimus, quem tamen dubium non
est et vocem Domini nusquam non praesentis, audire potuisse, quam
in paradiso audivit, et ea audita agniturum proculdubio fuisse nudi-
tatem, h. e.‚ defectionem suam, si non illum alio contemptus et
odium Dei voluntarium detrusissent. Sed Adam etsi peccasset, sensit
nihilominus Dei Domini sui praesentiam, audit vocem illius, fugitat,
agnoscit se nudum, deceptum ut infirmum, non audet in conspectum
nisi vocatus prodire. Haec longe adhuc a contemptu abesse adhuc
videatur et ab odio multo adhuc longius. Quid! quod addita mox pro·
missio ab omni illum et contemptus et odii suspicione prorsus 11·
berat? Non est pax impiis, dicit Dominus, et promissio ad contemp·
tores pertinere non potest. A contemptu igitur atque odio Dei longe
adhuc abfuisse Adamum oportuit, posteaquam et Deus illi promissio·
nem de sacrosancto olim semine suo nascendo patefecit et ille pate-
factam apprehendit. Quod igitur in Ada efficere non potuit Sathan,
h. e.‚ ut eum ad contemptum et odium Dei pertraheret, id in nobis
iam perpetuo conatur, quos sub diffidentiae servitute conclusos habet.
Atque ea demum est vis nostrae huius peccati servitutis, ut non so-
lum obstet quominus Deum vere amare, timere, colere, illi credere et
quae eius sunt percipere ex nobis possimus, quae sane in Christo
fidelibus omnia remittuntur, sed ferat nos etiam vel invitos in omne
scelerum genus atque adeo in ipsam etiam Sathanae similitudinem,

