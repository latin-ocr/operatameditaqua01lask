ΕΡ. oocTR. 489

decreto Dei divinae iustitiae fuerat constitutum. offenduntur hi qui·
dem infirmitate carnis nostrae quam nephas putant Christo tribuere,
quem totum coelestem esse volunt. At quo pacto quod coeleste est a
Deo derelinquitur et sub maledictum condemnatur? quo pacto item
haec Christo tribuant, qui illi infirmitatem adimunt aut quo pacto
adimunt infirmitatem si haec tribuant? Ita quidem iudicat humana
rati0, cui crux Christi aliud nihil esse potest, quam stultitia et scan-
dalum. At vero beatos pronunciat Dominus ipse eos, qui in se prop·
ter eam crucis ignonimiam, nostra suscepta causa, non offendantur,
per quam impleri oportuisse patris sui iustitiam testatur. Neque vero
disparem esse utramque hanc Dei iustitiam existimare debemus. Una
atque eadem est utraque, utraque immutabilis, utraque aeterna, nimirum
ab una aeterna et immutabili voluntate profecta. Sed videtur non nihil
varia, propter finium varietatem quandam,nostra ipsorum culpa invectam.

Primum enim poscebat hoc Dei gloria, ut quidquid usquam in
coelo pariter ae in terra conditum omnino esset, id totum illi potis-
simum subserviret. Iustum erat igitur ut et homo salutem ac feli·
citatem suam omnem (cum ea ad Dei gloriam pertineat) non aliunde
intelligeret, quam a Deo solo, et quaeri et exspectari oportere. Iam
fieri id non poterat, nisi malo se alicui, non quidem subiectum (est
enim purum ac sanctum quidquid Deus condidit) sed tamen obnoxium
esse sensisset. Qui fieri posset enim ut aliunde nimirum a Deo salu-
tem nostram pendere crederemus, si nobis ad illam nihil prorsus de-
esse videremus. Quare iustum hauddubie esse Deum, nemo hoc no-
mine negare potest, quod talem condiderit hominem, addita illi flexili
in utramque partem voluntate, ut hactenus ad coelestis gloriae baere-
ditatem pertineret, quatenus illam ab ipso peteret agnosceretque eam
non aliunde totam pendere quam ex gratuita Dei solius clementia
et bonitate. Condidit ergo Deus hominem, ut esset haeres coelestis
gloriae suae, siquidem eam ab ipso totam et peteret et exspectaret,
et proinde vult etiam, quod in se quidem est, omnes homines salvos
fieri, sed talem eum condidit, ut intelligeret se sanctum quidem ac
purum esse, quatenus a Deo conditus fuerat, scd ex se tamen non
ita perfectum, ut peccare non posset, si voluntate sua optimo Dei
dono ad malum interitumque suum abuteretur. Futurum namque
erat, ut disceret, se oportere adherere Deo, si ad eam, ad quam con-
ditus fuerat, gloriam recta voluisset pervenire. Hic vero et angelus
et homo stationem suam deseruere effeceruntque ut Deus invictam
suam potentiam adversus sui contemptum exereret et qui gloriam
suam non dat alteri, poenam gehennae contemptoribus sui constitue-
ret, — qui vero in eius perstarent obedientia, sive angeli sive ho-
mines, bi soli ad coelestis regni societatem pertinerent, addito interim

