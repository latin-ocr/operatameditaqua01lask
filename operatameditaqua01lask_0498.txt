368

igitur sibi deberi ab omnibus, tum Regibus, tum populiS, eum timo·
s rem atque honorem, quem Propheta hoc loco Regibus proceribusque
illorum omnibus praescribit. Deinde hanc quoque esse pronunciat
voluntatem, hoc consilium, hoc denique decretum Dei patris sui, ut
ipse in regno hoc tali suo Regibusque aliis omnibus, qui ipsum iuxta
Prophetae doctrinam timeant atque honorent, salutern ipsam tribuat
resque illorum=omnes prosperet ac forssrnet, quemadmodum id alibi
ab eodem (54) ipso Propheta luculentissnne docetur3 sed eos contra,
qui id recusent facere, aut hypocritice alioqui negligenterve faciant,
ut virga ferrea sceptrove ferreo adoriatur atque in pulverem, velut ¹
fictilia, redactos perdat. Recte ergo moneri Reges proceresque illo—
rum, ut sapienter ac prudenter sua omnia instituant, nisi perire ve-
lint. ,Exponit autem Christus Dominus, cur ei tantus honor a Deo
patre delatus sit, nempe eo quod in carne nostra sit pariter etiam
filius unigenitus Dei perque suam incarnationem regnum· hic sibi,
nobisque in se omnibus, a Patre suo coelesti pro gratuita sua miseri-
cordia quodammodo postularit. Est enim filii Dei incarnatio veluti
quaedam regni istius postulatio, quam aeterno alioqui Dei consilio
constitutam fuisse, verba haec Patris ad Filium docent, dum Filius a
patre regnum hoc suum postulare Prophetico testimonio iubetur. Cum
igitur Christus Dominus, Dei summi atque aeterni filius, assumpta
carne nostra, iuxta destinatum ab (55) aeterno patris sui coelestis
consilium, regnum hoc sibi universoque in se mortalium generi po·
stularit, sintque illi iam datae a Deo patre omnes orbis terrarum
gentes et omnes fines orbis terrarum, ut sint haereditas et possessio
ipsius, atque-ea insuper lege sint illi datae a Deo patre, ut omnes
Reges ac regna servet prosperet ac fortunet, quae ipsum timeant, ut
dictum est, et honorent, — adversarios vero ac hypocritas, denique et
cessatores omnes, veluti fictilia collisos, in cineres redigat et perdat,
repenteque instar exorti subito incendii prorsus absumat, praeter-
quam si, inclarescente regno ipsius, protinus resipiscant, -- equidem,
ut mihi certo persuadeo, vos nihil minus cogitare, quam ut Spiritus
sancti in verbis Prophetae admonitionem aut velitis contemnere om-
nino, aut ad vos nihil alioqui pertinere putetiS, atque publicam vobis
demum et toti patriae calamitatem accersatis, — ita non dubito etiam,
Dei in primis misericordia, deinde vestra quo-(56)que pietate fretus,
vos unanimiter omnes ad eam, quam a Propheta praescriptam esse
videtis, sapientiam, praestandaque pro vestra virili illius officia, ani-
mos vestros nunc potissimum adiecturos esse, curn regni Christi Do·
mini sceptrum in doctrina sui Euangelii, ut nunquam antea, sese istic
exerere atque tanto omnium consensu publice expeti, negare non
possitis. Scio quid hic contra a multis, potissimum vero a nostri

