414· REsPoNslo anu. aosmM.

quaeque loquutio peculiaris nescio quae opinio vocetur. Haec nimi-
rum ita in Albero operatus (56) spiritus ille, qui a calumnia nomen
habet. Porro ego expertus iam didici (sit Deo gratial) has esse eius-
dem ipsius spiritus artes, ut ea nobis perpetuo obtrudat, quibus pro-
gressus nostros in restituenda vera religione remorentur quoquomodo
atque impediant. Quare conatus hosce ipsius plane contemnam, ne·
que in eius obsequium ullam temporis iacturam deinceps faciam
scribendis ad tam putidas calumnias responsionibus ullis. Habeant
sibi calumniarum plaustra, qui illis sese oblectare volunt. Pios vel
sola libellorum nostrorum lectio facile ab eis liberabit. Satis erit
gustum nunc dedisse Pharisaicae Hosii malitiae, ut, quam tibi du-
dum alioqui cognitam esse putO, eam nihilominus adhuc et tibi et
piis sub tuo nomine omnibus magis ac magis conspicuam facerem,
ne sua hypocrisi simplicioribus imponat. Finem igitur faciam meae
ad Articulos praedictos responsioniS, praesertim cum ex libellis no-
stris, quae ad com-(57⁷)probandam nostram innocentiam ullo modo
pertinent reliqua omnia facile peti possint.

Venio* iam ad eum Hosii ipsius libellum, quem de oppresso (per se)
verius, quam de expresso Dei verbo emisit, in quo me alioqui etiam
more suo mendaciter ac maliciose perstringit. Neque vero prose-
quar singula, quae in eo libro habentur, sed praecipuas duntaxat
doctrinae suae rationes obiter attingam, et, quorum me etiam falso
accusat, ea a me paucis depellam. Quod igitur ad publicam religio·
nis causam imprimis attinet, in hoc potissimum cardine controversia
tota verti videtur, quod Scripturas, quas nostri ad oppugnandum Pa-
pismum adferunt et pro indubitato Dei verbo habent, ille contendit
non esse verbum Dei, sed Diaboli potiuS. Ita enim loquitur homo
verecundus, ut nobis exemplo suae modestiae praeluceat scilicet ma-
ledicen-(58)tiaeque nos prae se accuset. Huius autem suae assertio·
nis eas potissimum rationes adfert.

Prima.

Quod Scriptura in se ipsa non sit verum illud atque expressum
Dei verbum, cui nos obedire oporteat, nisi iuxta sensum et cousen-
sum Catholicae Ecclesiae exponatur.

Secunda.

Quod, cum sensus et consensus duntaxat Ecclesiae sit. verum atque

expressum Verbum Dei, tum sane nou possit etiam Verbum Dei ip-
sum nisi intra Ecclesiam haberi.

