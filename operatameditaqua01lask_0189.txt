nn CHRISTI 1NCARNATIONE. 57

lica Dei Ecclesia credere malumus potius, quam ut novam aliquam
de existentiae Divinae varietate doctrinam recipiamus, Usum synec-
doches in Christi Domini consideratione exposuimus, nc naturas in
illo distinctas confundamus, etiamsi, quac alterius duntaxat in illo
naturae propria sunt, toti Christo in Scripturis tribui nonnunquam
videamus. Et, quemadmodum humanam in Christo naturam non ideo
sine principio esse dicimus, quod de toto Christo Paulus dicat, illum
esse omnis crea-(K ii¹’)turae primogenitum, per quem condita sint
etiam ipsa saecula, — ita non ideo vicissim divinam in illo naturam
natam passam mortuam tentatam et a Patre suo derelictam esse
intelligamus, quod haec toti Christo in Scripturis tribui audimus.
Hoc enim veluti toti Christo plerunque tribuit Scriptura, quod alteri
duntaxat illius naturae proprium est (quemadmodum alias quoque
iam diximus). nou, ut naturas in isso commisceat quoquomodo, aut
confundat, sed, ut individuam deinceps illarum coniunctionem esse
testetur, quae tamen non obstet, quominus suam utraque natura reti-
neat proprietatem. Quare, quae corpore ac sauguine suo peregit Chri-
stus, ea illum iuxta humanitatis suae naturam, ad quam caro proprie
pertinet, peregisse docemus. Et, quum corporis et sanguinis sui merito
sustulisse illum sciamus ornnem peccati nostri nexum, omneque ma-
ceriae interstitium per carnem suam diruisse, et utrumque simul po·
pulum in uno corpore suo per crucem Patri suo reconciliasse, quem-
admodum Paulus docet3 — sciamus item, quemadmodum (K iiia) per
hominem mors propagata est, ita per hominem restitutam nobis esse
etiam resurrectionem ad vitam aeternam. Dei Patris hic misericordiam
agnoscimus supplicesque adoramus, qui filium suum unigenitum in
carnem nostram demiserit, ut maceriam, carnis nostrae peccato erec-
tam, et ita erectam, ut per nos 'dissolvi amplius nunquam posset, —- ipse,
coniuncta Deo eadem ipsa carne nostra, in suo corpore totam dirueret,
nosque, ut frater noster nobis a Patre Deo in carnis nostrae partici-
pationem datus, in victoriae huius suae communionem ut fratres vi-
cissim suos pro ineffabili bonitate sua vocaret. Manifestum est igitur,
stare immotam syllogismi nostri traditam tibi ratiocinationem, atquc
adeo non infirmari locis tuis, quos illi opponis, ut etiam confirmetur.
Argumentationis vestrae vicium paulo antea indicavimus, qua colligi-
tis, Christus, si ex carne nostra est natus, a peccato etiam immunem
esse non potuisse, propterea quod Dominus ipse carnem esse doceat,
quidquid ex carne nascitur. Quae enim de carnis affectibus Dominus
loquitur, ea vos ad car-(K iiib)nis substantiam transferre conanimi,
et ex carne nasci, idem esse interpretamini, quod ex homine iuxta
gignendi legem propagari3 carnem vero csse, non iam ad curnis sub-

