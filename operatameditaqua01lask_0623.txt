BP. noc‘rn. 495

nemo potest, qui ad Christum deduci debeat. Qui enim decreto Dei
gehennae addictus est, is in ipsa iam gehenna, quod quidem in ipso
est, versatur, etiamsi nondum crucietur, quemadmodum de Angelis
transgressoribus Petrus et Iudas testantur. Stat namque aeterna vo-
luntas aeterni atque immutabilis Domini, neque ad hominis exemplum
mutatur. Interim tamen sunt etiam quibus nullam pacem reliquam
amplius esse Deus ipse per prophetam suum profitetur. Iam si eius
peccati seu inobedientiae reus erat Adam, quae est gehennae propria,
tum nos quoque ad illam pertinebimur. Sin minus, certe ne nos qui·
dem graviorem feremus condemnationem, quam tulit Adam euius pec·
cato omnes damnamur. Ut autem eam inobedientiam quae non est
ad mortem, ut Iohannis verbo utar, ab ea quae est ad mortem vere
discernamus, ac demum videamus, utri nos obnoxios Adam peccato
suo reddiderit, peccati nobis genera consideranda erunt, quae duo
nobis a scriptura proposita habemus. Alterum quo propter Adae
transgressionem mortui iuxta Paulum, h. e., extra vitam aeternam
constituti sumus, Alterum quo a vita exclusi fructus dignos nostra
arbore proferimus. Vulgo vocant oriqinale et actuale. Primum autem
de originali dicemus, quod etsi ab alio demanavit, nempe actuali,
tamen quia primum in nobis locum obtinet, primo etiam loeo ex-
poni debet ad ordine declarandam veram nostri cognitionem.

§ 8. De peccato oriyinis.

Originis nostrae labem alii vitium seu morbum, qui tamen sit
perpetuus, alii peccatum, alii maculam, alii servitutem appellant. Nos
si de re conveniat, nomina nihil morabimur. Si morbum ideo voce·
mus, quod medico opus habeat, allaturus certum exitium nisi medicus
manum admovisset, nibil peccabimus. Rursum si peccatum non pro
patrato facinore sed pro re exitiali accipiamus, vere peccatum est
natura sua labes illa ab Ada in nos propagata, si in Christo remissa
non esset. Item si maculam intelligamus impuritatem illam, quae
obstat, quominus puri in Dei iudicio cum omnibus nostris iustitiis
appareamus, sane et- tum quoque labes nostrae originis vere macula
erit, reddens impura nostra omnia, quaecunque per omnem vitam
nostram optime ctiam nobis egisse videmur. Sed vim atque ingenium
nostrae huius labis omnium simplicissime exprimemus, si illam dica-
mus esse peccati servitutem. Qui facit peccatum servus est peccati,
inquit Christus. Adam igitur transgresso mandato sactus peccati ser-
vus, similes sui nos omnes etiam, h. e., servos peccati generavit,
eamque ipsam peccati servitutem in totam suam posteritatem propa-
gavit. Dicimus ergo labem nostrae originis vocari quidem vere mor-

