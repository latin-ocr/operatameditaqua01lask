REsPoNsio ADV. nosluM. 417

Ecclesia loquitur, quidnam intelligat sub Catholicae seu universalis
Ecclesiae nomine. Deinde, quaenam in ea ipsa Ecclesia vocationum
discrimina et quosnam illarum gradus constituat — inde enim appare-
bit, quantum ponderis sint habiturae ipsius ratiocinationes. Quod-
que (64) ad Catholicae primum seu universalis Ecclesiae nomen at-
tinet, aut sane Hosio Catholica Dei Ecclesia universum populi Dei
corpus cum omnibus membris illius ab initio usque ad finem mundi
complectitur, aut non complectitur. ,Sistatque hic paulisper gradum
Hosius neque hinc se, nisi fracta, quod dicitur, nuce proripiat. — Et-
enim si ea est illi duntaxat Catholica Ecclesia, quae universum plane
populi Dei corpus, ut dictum est, complectitur, tum sane ab illa ne-
que Patriarchae, neque Prophetae, neque ipsemet adeo Christus Do-
minus eiusque Apostoli excludi ullo modo possunt, multo minus au-
tem sensus ac consensus illorum a sensu et consensu Ecclesiae Ca-
tholicae separari omnino potest. Si autem aliam nescio quam Catho-
licam Ecclesiam somniat Hosius, cam nobis commonstret, et doceat
Catholicam revera esse, etiamsi ab illa caput ipsum humerique ac
manus illius abscindantur. Nos enim nullam aliam Catholicam agno-
scimus Dei Ec-(65)clesiam, nisi quae universum a principio usquc
ad finem -Dei populum cum omnibus membris ipsius complectitur.
Hinc igitur se primum expediat Hosius, ut diserte nobis cum sensu
et consensu suae Ecclesiae, aut assentiatur, aut reclamet. Alterum
est quod ab illo etiam sciscitari velimus, an non etiam'in ea ipsa
Catholica Ecclesia — ad utrumlibet modum eam accipiat —- in pu-
blico praesertim verbi ac doctrinae ministerio certa quaedam dis-
crimina certosque gradus constituat, et quidem eos, quos nobis
scripturis proditos habemus, nempe alios esse, quorum doctrinam
Deus ipse pro Ecclesiae suae fundamento haberi velit, alios vcro,
qui nonnisi huic ipsi fundamento iam posito sua omnia superstruere
debeant. Et hic igitur sc explicet Hosius. Etenim si duos hosce
gradus in publico verbi ac doctrinae in Ecclesia ministerio agnoscit,
gladium, quem in nos vibrare conatus est, iam nobis ipsemet porrigit,
quo illum conficiamus. Sin minus, (66) non equidem iam nobiscum
res erit illi, sed cum Prophetis, Apostolis adeoque et cum ipsomet
Christo Domino, quemadmodum mox dicetur. Deligat Hosius igitur,
nobiscumne consentire plane velit, tam in Catholicae Ecclesiae voce,
quam in dictis eius ministerii gradibus, an ver0, infulae suae con-
fisus, cum Prophetis, Apostolis et ipso denique Christo Domino in
certamen descendere. Atque Hosius quidem quidvis potius facturus
esse videtur, quam ut nobiscum ulla in re consentiat. Metuit sibi ab
idololatria scilicet, in quo interim quantus est demersus iacet. Nobis
autem maior est Prophetarum atque Apostolorum autoritas, in sumum

