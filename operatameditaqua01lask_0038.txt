XXX PRAEFATIO.

Forma ac ratio titulus centum in medio opusculi migrarentur
pagellarum numeri, ut post eam paginam, quae numero tre-
centesima nonagesima nona est, quingentesima statim subseque-
retur pagella‚ corrigere typographicam vitium nolui, quoniam
latius spargeret et utriusque editionis inter se compositioni
emendatus pagellarum ordo haud leviter restitisset. Ubi in
vetustissimis editionibus paqellarum numeri prorsus deerant,
soliorum uncialibus, quae ad calcem indicari solent, singulas
pagellas ita discrevimus, ut octies eandem repeteremus uncialem
latinis numeris i, ii, iii cet. distinctam, et singulos iterum
numeros typographorum more bipartito additis litterulis a et b
subdivideremus. ⁵ ⁴

Argumenti alphabeticis indicibus, quibus sua subinde orna-
vit Lascus opuscula, supersederi posse videbatur. Parum re—
vera prosunt rerum isti conspectus, in quibus omne subtilius
desideratur iudicium. Haud pauca indices eius temporis ma-
gno verborum apparatu monstrant, quae numquam requiras,
et plura etiam desiderantur, quae deesse nullo pacto possunt.
Auget malum, sub ea littera saepissime res memorabiles indi-
cari, a qua fortuito prima inciperet vox eius sententiae, qua
in praefiniendo argumento auctor utitur. Sic verbi causa ar-
gumentum: qua in re consistat usus ecclesiastieae disciplinae?
sub littera Q, recensetur ob gratuitum prorsus a voce QUA
argumenti definitionis initium. Quis non capit nihil prodesse
indices, quorum indicia eum in modum ambigua sunt et fere
ridicula? Hanc ob causam magis e re fore duxi, tam futiles
indices totos premere et in fine Tomi ultimi nostrae editionis
novum totius operis ipsum concinnare locupletissimum indicem.
In eo tamen libello, cui Forma ac ratio titulus, Lasci indicem
ideo spernari nolui, quod melioris ut plurimum notae esset,
et totius libelli argumentum speciosum conspectum sive pecu-
liarem indicem haud obscure flagitare videbatur.

Quinque sunt ex Lasci libellis, qui belgice versi ad nos
pervenerunt. Quum igitur iis quoque, quibus nulla est nostri
sermonis notitia, Lasci opera destinarem, ut omnibus aditus
ad eius scripta pateret, in belgicae versionis repraesentatione
quominus subsisterem, editionis utcunque vetuit ratio et consi-
lium. Duplici itaque textu haee opuscula dedimus, belgicum

