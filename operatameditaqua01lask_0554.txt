425 nesroNsm ADv. HOSIUM.

Ecclesiae Christi? quae alioqui ita foeda ac perfida apostasia om-
nem ab illis veram ac Christianam dilectionem ac proinde omnem
etiam salutarem verbi Divini doctrinam excludet proculdubio iuxta
ipsiusmet Hosii argumentationem. Iani quod ad mutua nostrorum
invicem dissidia attinet, exaggerat illa quidem Hosius quantum po-
test omnino, sed multa admiscet, quae ad nos nihil omnino perti·
nent3 nimirum non erat multa habiturus, quae de nostris dissidiis
diceret si non eorum nobis quoque luem calumniose asperge-(9l)ret‚
cum quibus nos nihil alioqui commune neque habuimus unquam
neque etiamnum habemus. Eodem namque loco nos haberi vult cum
Nestorianis, Servefflanis, Anabaptistis, Svencfeldianis‚ Campanistis et
aliis haereticis nescio quibus, quorum nomenclaturam interim sibi
adhuc in calumniarum suarum scrinio prorsus Episcopaliter reserva-
vit, cum nobis acrior multo, quam ipsi suisque omnibus, pro doc-
trinae Apostolicae puritate dimicatio cum istis subinde fuerit, nedum
ut ullam cum eis unquam circa Divina praesertim societatem habe-
remus. Levius illi erat scilicet, nos cum istis omnibus coniungere,
etiarnsi id falso se facere non ignoraret, quam si collata nostra et
illorum doctrina nos ab illis discrevisset. Sed ita rhetoricari voluit
Reverendus Pater pro candore suo Episcopali, hoc est Pharisaico, ut,
qua parte cum haereticis pugnamus, non tam equidem ab eis dissen-
tire. quam inter nos ipsos dissidere potius videremur. At vero hio
memorem (92) esse illum oportebat eorum, quae alibi in eodem ipso
libello docet, siquidem verbis suis fidem adstruere volebat. Dicit
alibi, me a Calvino non dissentire ac demum utrumque nostrum cum
Zwinglianis et Tigurinis (quasi et isti non iidem sint) coniungit.
Hosce vero simul omnes Lutheranis seu saxonicis mox opponit, et
ita opponit, ut alios ab aliorum omni prorsus societate excludat. Id
autem si verum omnino esse credit Hosius, cur nos rursum ita utros-
que coniungit? imo cur Nestmianos, Servetianos‚ Anabaptistos‚ Svenc-
feldianos et Campanistos nobis adnumerat, a quibus et Lutheranos
et eos, quos ipse uno atque eodem loco censet, nostros videlicet, non
minus quam a Papismo separatos prorsusque alienos esse novit?
Hoc ei nimirum suggessit Episcopalis ipsius spiritus qui in Bubonis
specie pingi solet. Age vero, sanctule hypocrita! habeamur sane uno
atque eodem loco, quos tu in doctrina eadem consentire fateris,
nem-(93)pe Zwingliani, Calviniani{ Tigurini et quos a meo nomine
Lascanos vocas, Qua fronte igitur, veluti tui oblitus, eos, qui in
patria hac, non tam equidem tua, quam mea, a vestra se impietate
atque apostasia segregarunt, aut Calvinianos aut Lascanos esse fin·
gis, si tibi ego et Calvinus consentire inter nos videmur, ut scri-
bis? Cur nos hic ita divellis, ut alios Calvinianos‚ alios vero Lascanos

