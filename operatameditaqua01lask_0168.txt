36 nn cuais'm INCARNATJONF..

carne nullam prorsus communionem haberet. Pugnant enim haec: in
nobis habere domicilium, et, vel desiisse esse, quod erat, vel in eam
carnem transiisse, quae illius solius propria duntaxat esset, et nulli
praeterea alteri communis. Proinde admittere nullo pacto possumus
tuam interpretationem de carne Christo soli duntaxat propria, multo
minus autem de verbi in carnem istiusmodi conversione. Nam praeter·
quam quod (F iib) ex ipsa verborum significatione colligi certo non
potest, scripturae praeterea etiam repugnantiam inducit, sive divinam
iu Christo, sive humanam naturam intueamur; et eripere nobis ad
extremiun conatur ineffabilem illam consolationem, qua certi sumus,
Deum, ut Emmanuel esset, domicilium sibi in carne nostra pro sua
misericordia constituisse, ut fratres ipsius essemus, quatenus hoc tan·
tum beneficium suum non contemneremus. Atque id in causa est
etiam, cur tuam de Christi Domini incarnatione doctrinam piis om-
nibus vitandam esse putaremus, et nunc etiam putemus, Nos porro
hoc Ioannis loco rem gestam historice duntaxat narrari dicimus, non
autem modum incarnationis Dominicae explicari. Et, quemadmodum
non ideo dicit, initio fuisse verbum, quod iam id esse desierit, (est
enim et nunc, quemadmodum et in principio erat, verbum, nempe
aeternus atque immutabilis Deus) sed quod tum verbum non aliud
erat, quam ipse duntaxat Deus, —- ita et hisce verbis (Verbum caro
sactum est) dicimus non hoc doceri a Ioanne, quod ver-(F iiia)bum
illud, quod initio Deus erat, desiisset esse quod erat, et in aliud,
quod non erat. nempe in carnem quandam soli sibi propriam. trans·
iisset; scd quod illud ipsum verbum, quod in principio ipsc duntaxat
Deus erat, coeperit simul esse et homo, constituto sibi in nobis (hoc
cst, iu carne nostra) tabernaculo sive domicilio, ut vere Emmanuelem
sc csse reipsa declararet. Sic 'nos iuxta familiarem Scripturae usum,
ut paulo antea indicavimus, verbum ἐγένετο, sive factum esse, acci-
pimus pro coepisse esse, non mutata interim priore sua existentia,
sed adiuncta sibi humanitatis nostrae natura, in qua sibi tabernaculum,
ut dixi, constituere volebat. Carnem vero totum hominem intelligi·
mus carne simul ac spiritu constante1n; neque enim verbum exanimis
caro factum cst; et perspicuum est Ioannem de hominis carne loqui,
sul) cuius alioqui nomine scriptura nobis totum sane hominem infini-
tis loeis designat, nc quid hic tibi praeter scripturae usum attulisse
omnino videamur. Atque ita demum verba haec Ioannis exponimus:
Verbum caro sactum est, et (F iiil’) habitavit in nobis, hoc est:
ret-bum, quod initio Deus duntaxat erat, factum est, coepit etiam si·
mul esse caro, homo, et habitavit. domicilium sibi constituit in
nubis, in carue nostra, per illius participationem, quemadmodum Pau-
lus docet. Hanc autem interpretationem ideo sequi malumus, quod ex

