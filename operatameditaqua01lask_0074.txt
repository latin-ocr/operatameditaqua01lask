LXVI PRAEFATIO.

tem, eius amicitiam (familiaritatem paene dixeram) in summae
felicitatis meae parte ducere.

Romae non quidem repulsam tuli, ‘sed tamen ex magna spe
deturbatus sum. Videlicet in Monumentis suis ad laist. Geni.
Slavon. pertinentibus annotaverat Reverend. Tnmm, Biblio-
thecae Vaticanae praefectus, Romae quoque asservari non-
nulla, quae Lasci vitam illustrent. Et quamvis primo obtutu
admirareris, Romae quoque Lasci inedita scripta latere, tamen
re melius perspecta haud tam absonum mihi nec illepidum
videbatur, quod Theiners observaverat. Sine ullo namque
dubio scrinia Palatina complures Lasci olim continuerunt epi—
stolas, cuius igitur tabularii quum bonam partem Romam
commigravisse constet, potuissent sane Lasci quoque epistolae
Vaticanae Bibliothecae subiisse limen. Ipsum ,huius nuntii
autorem igitur adii et epistola data Rev, Theiner rogavi,
velletne in Vaticana Bibliotheca circumspicere, si quae forte
abscondita illic iacerent. Responsione vero, quam tandem
tandem mihi dedit vir doctissimus, omnis mox extenuata est
et concidit, quae initio affulserat, spes, nihilque eius generis
in Vaticana detegi posse pro certo et indubitanter mihi affir-
mavit.

Monaciae quoque in immensa, qua splendit huius urbis ta-‘
bularium‚ Epistolarum collectione quaedam Lasciana reperiri
posse, quis mecum non esset suspicatus? Et ut verum fatear,
nondum omnis mihi evanuit spes, quaedam lectu dignissima
et ὸ, Lasci manu profecta in celeberrima hac collectione latere.
Quominus tamen certum quid in ea re pronuntiare queam,
silentio suo effecit vir doctissimus CORNELIUS, cuius auxilium
imploraveram quidem utque studiis meis faveret enixe 'eram
precatus, sed frustra. Cur siluerit diiudicare nec volo nec
possum. Hoc tantum dico, me nullum ab eo accepisse re-
sponsum.

Quid Tigurina denique scrinia recondant. haud facile dictu
est. Est hoc tabularium tam grande tamque vastum ut in
unius Lasci gratiam explorari nullo prorsus modo possit. Quum
tamen virum Ol. Rszs, ut illam chartarum molem perscru-
taretur, induxit Calvini operum repetita editio, quam curat
et cuius primitiis fruitur iam litteratus orbis, mihi sponte sua

