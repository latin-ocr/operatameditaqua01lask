241

terno duntaxat signo ipsius, nempe in coenae caeremonia, multo mi-
nus autem in coenae elementis, ex hiberi nobis, hoc est, in pro-
spectu ipso fidei nostrae poni, subvectis videlicet Spiritu sancto autore
nostris in coelum animis, corpus et sanguinem Christi, hoc
est, communionem corporis et sanguinis Christi, quemadmodum Pau·
lus exponit, in eibum vitae aeternae, hoc est, in confirmatio-
nem atque obsignationem fidei in nostris animis ad vitam aeternam.
Et, quemadmodum quisque nostrum duos in se complectitur homines,
alterum qui ea duntaxat novit atque apprehendit, quae sensibus no-
stris sunt exposita, alterum vero qui coelestia potissimum per fidem
intuetur, (quo quidem alioqui nomine ille sane in terris, hic vero
in coelis jam locum suae habitationis habere dicitur) ita ei quidem
in nobis homini, qui in terris hic versans ea tantum percipit, quae in
sensus incurrunt, panem ipsum ac poculum coenae, symbola inquam
(A. 612) corporis et sanguinis Christi, in cibum ac potum tradi3 —-
ei vero in nobis homini, qui in coelis jam versans coelestia duntaxat
etiam intuetur, ipsum sane corpus Christi cum donis meritisque suis
omnibus ac nostram in iis cum Christo Domino communionem fide
intuendam exhiberi, hoc est, in prospectu ipso poni, docui semper et
doceo, ad illius de obtinenda ita demum vita aeterna confirmationem
atque obsignationem.

Utramque autem doctrinam hanc nostram, et de nostra cum Chri-
sto Domino communione, et de corporis item sui in coena exhibi-
tione, totius alioqui scripturae menti consentaneum esse et alias jam
ostendimus, et, quoties res postulabit, per Dei gratiam ostendemus.

FINIS.

