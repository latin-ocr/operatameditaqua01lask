DE CHRISTI INCARNATIONE. 25

in concipiendo peregerit, id nobis ab eodem Angelo expositum etiam
habemus. Praeter naturam erat, ut virgo sola conciperet 3 (D iiiia) ad
duos enim vox illa Dei pertinebat 'screscite''; et proinde Mariae quo-
que mirum id videbatur, non quod ita futurum esse dubitaret, quem-
admodum a Propheta praedictum erat, sed quod honestati suae, cum
apud alios, tum vero imprimis apud sponsum suum metuebat. Ut
igitur innocentiam suam apud illum approbare posset, idque non ho·
minis ullius autoritate, sed Angeli, et quidem a Deo ipso ad se missi,
verbis, quibus equidem sponsum suum facile crediturum esse minime
dubitabat, cupit ab eodem Angelo etiam certior reddi de modo ipso
admirandae huius conceptionis, posteaquam de historia illius certior
iam facta esset. Atque sane decebat metus hic verecundam Virginem,
quae praesertim et sponso suo castam sese modis omnibus exhibere,
et mater interim filii Dei esse debebat. Quare et Deus deesse illi in
hac parte noluit, sed et metum illi omnem exemit, exposito ei per
angelum huius ipsius conceptionis arcano, et apud sponsum quoque
omni illam suspicione per Angelicam rursus apparitionem liberavit.
Quod equidem certo nobis documen-(D iiiib)to esse debet, virginem
matrem nihil omnino dubitasse, quando et in concipiendo et in pa·
riendo demum filio suo verae utrobique parentis, quod in se quidem
esset, officium iuxta angeli verba peractura esset3 sed, re tota in
Dominum Deum suum reiecta, scire duntaxat voluisse, quonam id
modo (incolumi interim pudicitiae suae integritate) futurum esset3
neque enim denegavit angelo suum iuxta Domini voluntatem obse-
quium, neque signum item ullum tanti miraculi, quemadmodum Za-
charias fecerat, expetivit, atque adeo audivit postea etiam: Beata, quae
credidisti. Unde statuere omnino debemus non eum esse hocloco
vei-hortun Angeli scopum, quae de Spiritus sancti adventu, deque vir-
tutis suae Divinae adumbratione post Virginis matris interrogationem
sequuntur, ut quidquam omnino in lege naturae mutari vellet circa
Domini conceptionem, quod praesertim ad Virginis ipsius personam
attineret. Manent enim immota historiae verba: Ecce concipies in
utero et parics filium. Sed huc potius referenda esse, ut Virginem, de
pudicitia existimationeque apud (D va) sponsum suum sollicitam, cer-
tam omnino redderent, adeo illi de castitate, deque sua vel apud
sponsum, de quo vehementer alioqui sollicita fuisse videtur, vel apud
alios omneis existimatione nihil prorsus decessurum esse hoc praeser-
tim nomine, ut inde potissimum summam laudem ac gloriam apud
omneis totius orbis nationes habitura esset, proptereaque et opus ip-
sum, quod in ea perageretur, non hominis esset, sed Dei, qui in nullo
alioqui opere suo reprehendi quoquomodo posset. Et sanctum id prae-
terea futurum esset etiam, atque adeo ipsiusmet altissimi Dei filius

