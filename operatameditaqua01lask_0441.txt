309

que Dei ita demum introire possimus. In coelo enim existit, qui
revelat omnia, quemadmodum Daniel testatur, et illinc dat omnia,
quae ad salutem nostram pertinent quoquomodo, illucque etiam
Christus Dominus ad eum profectus est in humanitatis nostrae cor-
pore, ut erectis per fidem illuc mentis nostrae oculis atque auribus,
dum Ecclesiastico hic adsumus ministerio, ibi cum eo versemur, ibi
illum fidei nostrae oculis intueamur, fidei item auribus audiamus, et
ibi quoque illo, ut vere salutari cibo nostro, pascamur ad vitam
aeternam, sitque eadem, dum hic vivimus, et audiendi et intuendi
Christi Domini ad salutem nostram ratio in verbi ab ipso instituto
ministerio, quae est in ipso Sacramentorum usu legitimo, dum vel
sanguine ipsius abluimur sub mysterio per baptismum tinctionis
externae testimonio, vel ad contestandam nostram cum ipso commu-
nionem corpore et sanguine suo in coena sua vere pascimur propter
eius institutionem. Ac, quemadmodum verbum Dei non est id, quod
in Ecclesiae externo duntaxat ac sensibili ministerio praedicatur, iis
praesertim, qui nec videntes vident nec audientes audiunt ¹), —ita neque
Coenae usus externus tantum, quatenus sensibus nostris percipitur,
est communio corporis et sanguinis Christi, neque panis item aut
poculum Coenae sunt symbola corporis et sanguinis Christi iis, qui
sine fide ad Coenam accedunt, et proinde ne Coena quidem ipsa
externa est illis Coena Domini, dum cibum mysticum a cibo vulgari
non discernunt, nedum ut in externo illo panis et poculi Coenae usu,
corpori et sangui-(fol. 65)ni Christi communicent ullo modo ²). Caro
siquidem et sanguis Christi vere est cibus ac potus, non equidem ad
mortem, sed ad vitam, ut, quisquis omnino ex illo edit ac bibit, non
pereat, sed habeat vitam aeternam, et rursus pereat omnino, quisquis
ex illo neque edit neque bibit ³), ad quem sane modum Verbum Do-
mini ipsum, non equidem mortis, sed spiritus et vitae verbum est ⁴),
etiamsi externum illius ministerium aliis sit odor vitae ad vitam,
aliis vero odor mortis ad mortem, quemadmodum Apostolus (locet 5).
Neque hic derogamus virtuti ac dignitati publici in Christi Ecclesia
ministerii, sive Verbi, sive Sacramentorum, dum in illo discernimus
id, quod sensibus nostris corporeis percipitur, ab e0, quod sola dun-
taxat fide agnosci atque apprehendi potest. Ac proinde aliam quoque
sensuum, alteram vcro fidei praesentiam in iis rebus constituimus
iuxta Paulum, quas in se ministerium ipsum complectitur ex Divina
ordinatione, pro eo ac vel sensibus nostris corporeis, vel sola dun·
taxat fide percipi possunt. Nihil agit Westphalus igitur tragica sua

¹) Esa. 6. Matth. 13. Marci 4. Joan. 12. ²) 1 Cor. 11. ³) Joan. 6.
⁴) Ibidem. 5) 2 Cor. 2.

