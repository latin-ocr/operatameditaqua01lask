402 RESPONSIO Anv. Hosxrm.

Coenae, ut Ministri manibus porrigatur et ore carnali a piis pariter
atque impiis sumatur. non ideo tamen efficitur, negari a nobis, cor-
pus Christi Domini nobis in Coenae usu legitimo dari aut exhiberi
iuxta naturam atque proprietatem sacramentorum ex Divina institu-
tione. Aperte namque profitemur, pios omnes iu Coena vcro corpori
et sanguini Christi Domini vere etiam communicare fide, etiamsi
constantissime negemus, ipsum eorpus et sanguinem Christi Domini
in ipso pane ac virio Coenae seu sub pane ae vino vel per panem
ac vinum sive cum pane ac vino ita exhiberi, ut corporeis Ministri
manibus et piis simul et impiis prostituantur oreque carnali a piis
pariter atque impiis sumantur. Id porro si non probatur Hosio, in
arenam hic nobiscum descendat, non minus enim hic oppugnatur
suorum (26) transubstantiatio, quam consubstantiatio quaedam, quae
ab Albero et suis syncretistis propugnatur.

Articulus 8.

nRecordatio est rorum praeteritarum, non praesentium. Cum ergo
'Christus dicit: Hoc facite in meam commemorationem, — oportet
api-aesens non esse corpus Domini.”

ResponsiO.

Vellem mihi Hosius hic pro Albero responderet, an recordatio
rerum sit praesentium, an vero praeteritarum. Quodsi rerum est
praeteritarum, siquidem Platoni fidem adhuc habendam esse putat,
ostendat, eum hic nobis in terra corporaliter adesse oportere, in cu-
ius recordatione ex ipsiusmet institutione versamur, tametsi hic
mala fide Alberus nostra omnia recenset.. Quanquam enim fatemur,
Coenam a Christo Domino institutam esse ad ipsius recordationem,
diserte tamen docemus, signa sacramentorum esse signa rei praeteri-
tae, prae-(27)sentis et futurae, nempe communionis nostrae cum
Christo Domino in corpore et sanguine ipsius. Praeteritae inquam,
quatenus dudum iam incarnatus est, mortuus est, resurrexit etin
coelum ascendit. Praesentis, quatenus illa etiamnum fruimur per
fidem, omnium autem significantissime in Coenae usu. Et suturae,
quatenus illius complementum adhuc in nostra resurrectione futurum
expectamus. Sed haec forte videre noluit Alberus, multo minus au·
tem exscriptor ipsius Hosius, quandoquidem struendae nobis per eos
calumniae non subserviebant,

