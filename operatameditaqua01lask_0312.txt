180 . DE SACRAMENTIS BcchEslAE CHRISTI.

Quod porro ad signum Sacramentale agni Paschalis attinet, illud
sane etiam ipsomet Deo autore institutum praescriptumque ibidem
habemus, nempe postium ac superliminaris sanguine agni cruentatio-
nem, et constitutum ita demum a Domino agni ipsius esum3 quod
equidem notius est, quam ut multis id verbis oporteat approbari ¹).

Mysterium vero Sacramenti in coena Paschali paucis quidem ver-
bis‚ sed multa in (fol. 78³) se complectentibus, describit Paulus Apo-
stolus, dum docet, Pascha esse Christum c³). Nimirum agnus ille Pascha-
lis typus erat Christi Domini adhuc venturi, qui verus ille agnus
tollens peccatum mundi futurus erat, quemadmodum Baptista testa-
tur. Et esus agni Paschalis signum erat communionis illius iam tum
etiam populi cum Christo Domino in corpore ipsius. Neque enim
pascere veterem Ecclesiam agnus ille potuisset, si non aliquam cum
ipso in carne eius communionem habuisset, mactando videlicet suo
demum tempore, quemadmodum et agnus ille typicus mactabatur.

Rursum sanguis agni illius typici postibus aedium aut superliminari
illitus sive inspersus typus erat communionis nostrae cum Christo
Domino in sanguine ipsius, per quem omnis nostra condemnatio ex-
pianda adhuc erat, — Israelitarumque aedes sanguine inspersae desig-
nabant, sanguinis Christi meritum ad populum Dei pertinere propter
donatam ei gratuito illius communionem, quam dum in aedibus no-
stris (in cordibus inquam nostris) Pater Deus intuetur, transilit nos
in condemnatione mundi totius, neque supplicium (le 110-(f01. 781³)bis
sumit amplius propter nostram cum Christo in sanguine suo com-
munionem.

Videmus igitur coenae olim Paschalis mysterium fuisse nostram
cum Christo Domino communionem in corpore et sanguine ipsius,
quae signo olim Sacramentali solemnitatis Pesah, ab ipso Deo insti-
tutae, adumbrabatur: nempe agni typici mactatione, esu illius certis
ceremoniis instituto et addita in domibus nota sanguine ipsius.

Ita Paulus alibi rursum, Mosen in vetere Ecclesia Pascha fide
edisse docet, fideque item agui illius typici sanguinem fudisse, hoc
est, Mosen in mactando edendoque agno illo, in fundendo item illius
sanguine, fide spectasse et suam ipsius et populi sui totius cum
Christo Domino, vero illo agno Dei, communionem in corpore et
sanguine ipsius.

Perspicuumque est iam et circumcisionis olim et agni item seu
coenae Paschalis mysterium unum atque idem fuisse in vetere Ec-
clesia, nempe illius tum etiam veram ac salutarem cum Christo Do-
mino communionem in corpore et sanguine ipsius. Iam vero nobis

¹) uma. 17. 2) l (τω,

