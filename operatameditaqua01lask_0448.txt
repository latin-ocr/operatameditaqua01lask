316

x

dissentire fingit, et cum falso causam dissidii inter se et nos recenset.
Mitto hic hominis insulsam arrogantiam, dum (fol. 76) Calvinum
contemptim fraterculum meum vocat, quasi ipse tantus sit, cuius cen-
surae orbis universus e vestigio subscribat. At vero notior est orbi
iam Domini Calvini eruditio integritas ac fides, quam ut westphali-
cae Erinnys morsibus ac latratu obscurari possit, et me adeo non
pudet fraternae cum ipso societatis et coniunctionis, ut eam mihi in
praecipua hic foelicitatis meae parte libenter ponam. Sed intueatur
Westphalus suos paterculos, quorum titulos perpetuo crepat, quibus
si Postillas modo vulgares adimas. et maledicentiae frena adstringes,
nihil fere superest, quod in medium adferre possint. Quid! quod se
suis ipsemet verbis mendacii coarguit, dum me eodem pene oris flatu
et resipiscere et in coeno rursus meo scilicet haerere ait. Si resi-
pisco, quomodo in coeno haereo? Aut quomodo haereo, si resipiscere
videor? Sed addit conditionem homo cautus: Si solis, inquit, verbis
intendas, miraberis etc. At vero, si verba mea eiusmodi sunt visa
Westphalo ipsi, ut in eam, quam ipse somniat, admirationem vel
ipsummet vel alios inducere possint, — quo pacto, obsecro, simul et
admiratur, me aut mecum pugnare aut errorem meum plane retrac-
tare, et interim pronunciat me in coeno meo haerere? Hoc nimirum
inflavit tanto veritatis assertori Propheticus ipsius spiritus, ut simul
et admiretur meliora scilieet, et deteriora nihilominus affirmet, hoc
est, ut se utrobique nugari ac mentiri ostendat. Illud praeclarum est,
quod suam doctrinam meliorem sententiam vocat. Hoc scilicet nemo
credet nisi ex Westphalo audiat, aut nemo rursum negabit si id
(fol. 77) Westphalus affirmet, qui sese alioqui tot simul Gigantibus,
ut iactat, Sacramentariis pro zeli sui, hoc est, impudentis arrogan-
tiae suae, magnitudine opponere non dubitavit, quasi non satis iam
sit testatum orbi, quare doctrinam ipsius et syncretistarum suorum
improbemus, Sed et hoc suam vanitatem prodit Westphalus, quod, si
quis verbis meis intendat, aliud de me cogitaturus sit, quam si ea
observet, quae et praemitto et aliquoties repeto et bis item terque
demum etiam addo, quasi quis aut verbis meis intendere dicendus sit,
qui vel non videt vel non vult videre, quod verbis expressis prae-
mitto, aliquoties repeto, bisque ac ter demum addo3 aut haec alioqui
observare possit nisi verbis meis intendat, — nisi quod ita scurriliter
nugari maluit Atlas Saxonicus. quam tacere, cum, quod diceret, aliud
non habebat.

Ioan. &Lases 29.
Quae de filio bei Westphalus,
hic dicit, partim a· Filio Dei placuit Coenam suam consistere dact-

guoscimus, partlm bus rebus, (errena et coelesti, ec hanc per illam

