315

Wcstphalicam delitescentiam, sive Papisticam transubstantiationem.
Bis igitur hic mentitur Propheta Saxonicus, dum me et antea negasse
dicit quae nunc agnoscO, et nunc demum agnoscere quae antea negabam.
Sed hoc facile devorabit, invictus scilicet veritatis assertor, qui nibil
fere aliud agit, quam mentitur passim calumniisque suis depravat omnia
et, furiis suis infiammatus, sursum ac deorsum miscere omnia conatur.

Sed et in altera mei hic accusatione mendacia adhuc mendaciis
accumulare pergit. Ait enim, me a Domino Calvino dissentire,
si Christum Dominum nobis in Coena sua iuxta ipsam etiam cor·
poris sui substantiam adesse dicam, eo quod D. Calvinus eius
ipsius praesentiae nomine a Luthero se et Westphalicis Ecclesiis dis-
sentire fatetur. Quo equidem loeo bis rursum non erubescit mentiri
Propheta hic Hamburgicus. Primum enim non dissentio a Calvino,
dum nobis Christum Dominum substantialiter, ctiam corpore suo, in
Coena sua adesse dico, siquidem coenae usus — quod pluries alioqui
repeto — terrenis illius elementis non alligetur. Nam et D. Calvinus
eandem mecum Christi Domini in Coena sua praesentiam passim in
omnibus scriptis suis agnoscit, dum nOS, arcana Spiritus sancti virtute
ad Christum Dominum subvectos per fidem, vitam nostram ex ipsa
corporis Christi substantia promanantem in usu Coenae haurire do-
(fol. 75)cet, nisi si Erinnys· westphalica Christum Dominum a nobis
adhuc excludere conetur, dum promanantem ex ipsa corporis Christi
substantia vitam nostram in Coena ipsius haurimus, et illis praesen-
tem sistat adeoque et in pane deglutiendum praebeat, sine vita spi-
ritu et gloria ipsius, qui, Judae instar, Coenam Domini, quod in ip-
sis est, contaminant et sua, impietate labefactant. Deinde neque Cal-
vinus a Luthero et westphalicis dissentit Ecclesiis, propterea quod
asserunt, Christum Dominum in Sacramento communionis corpore suo
substantialiter adesse -— hoc enim cum Calvino, absit niodo calumnia,
consentienter omnes agnoscimus —- sed et a Luthero et a Westphali
Syncretistis omnes etiam dissentimus, quod illi, reclamantibus et
Scripturis et primaevae post Apostolos Ecclesiae Doctoribus omni-
bus, denique non sine manifesta Christi Domini contumelia, sacro-
sanctum illius corpus (ut illud pani Coenae sive includant sive con-
nectant) vita spiritu ac gloria sua spoliant inque immensum expan-
dunt, et impiis palamque flagitiosis hominibus indignissimo prosti-
tuunt. Haec si non agnoscit Westphalus, e libris ca suis et suorum
expungat, et mox erit concordia. Si vero urgere ista ac propugnare
pergit, desinat simplicioribus fucum facere, quasi ideo sua improbe·
mus, quod ipse asserat, Christum Dominum in sacramento commu-
nionis corpore suo substantialiter adesse. Et in altera igitur hac
nostri accusatione bis mentitur Westphalus‚ et cuin mc a D. Calviiip

