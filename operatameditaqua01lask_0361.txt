DE sAouAMnN'rIs ncctnsrxn cnmsrr. 229

coenae distributione, debeat retineri,- aut certe doctrinam hanc abo-
le'ri necesse est, ut locorum illorum veritas immota inconcussaque
servetur. Pugnant enim neque reconciliari ullo modo possunt: cor-
pore reliquisse et non reliquisse mundum, corpore ascendisse, as-
sumptum esse a uobis in altum, ut expectetur, donec redeat, et
esse hic praesentem sublata expectatione, adeoque et corpus illius per
manus ministri in pane cocnae distribui, ut ore carnali percipiatur.

Scio autem plerosque conatos esse mitigare hanc pugnam locorum
in Scripturis, dum coelum non loci, sed conditionis nomen esse vo-
lunt3 dum item praesentiam corporis Christi in pane coenae eiusmodi
statuunt, quae non sit mundi huius, non sit localis, non naturalis,
sed quae fide sola sentiatur. Caeterum nos sub (fol. 137³) coeli no-
mine non conditionis tantum, sed et loci discrimen in scripturis di-
serte nobis constitui videmus sub ascensus et descensus nomine, po·
tissimum autem in illa Dominicae ascensionis descriptione, ubi Chri-
stum ab Apostolis in sublime ad coelum subvectum, in sublimi, in
nubibus, ab aspectu ipsorum subductum3 illos eum in sublime ascen·
dentem oculis in‘ coelum defixis prosequutos esse legimus. Haec sane
frustra. ita descripta fuissent, si coelum conditionis duntaxat, non
autem loci etiam discrimen in se complecteretur. Quare non videmus,
quomodo haec talis coeli ad conditionem duntaxat astrictio incolumi
scripturae veritate subsistere possit.

De genere illo novo eiusmodi in panc coenae corporis Christi
praesentiae, quae non sit huius mundi, non localis. non naturalis etc„
et tamen manibus ministri teneatur distribuatur et a sumentibus ore
carnali percipiatur, multa quidem dici videmus, sed fontes illius in
Scripturis nusquam nobis commonstrari videmus. Quinet hoc doceri
cuperemus, quonammodo id, quod adest quidem, sed non iuxta mundi
huius praesentiam, non localiter, non corporaliter, non naturaliter,
quo-(fol. 137b)namm0do‚ inquam, id ministri manibus teneri distri-
bui et percipi ore carnali possit? Quodsi fide tantum sentitur haec
praesentia, iam sane fidei non offertur, quod ministri manibus distri·
buitur. Nam quae manibus distribuuntur, ad sensus magis, quam ad
fidem pertinent, quae istiusmodi praesentiam aut distributionem ne
admittit quidem, nedum ut requirat. Neque istiusmodi argutiis igitur
pugnae in Scripturis mitigari possunt, si doctrina haec de reali ista
corporis Christi in pane coenae praesentia distributione et participa-
tione retineatur.

Iam quod ad locos de proprietatibus corporis Christi post eius
etiam glorificationem attinet, et hos quoquc doctrina haec de reali
ista praesentia et distributione oppugnat. Docemur angelorum testi-
monio, Christum Dominum corpore suo certo loco contineri, non

