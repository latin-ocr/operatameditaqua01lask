XVI PRAEFATIO.

DE Gnoor honoris causa nominare mihi liceat. editionem ag-
gressus sum. Neque hoc tantum. Permulti etiam, quibus forte
fortuna sive cum Lasco sive cum uno alterove e scriptis ip-
sius familiaritatem iungere contigerat, suaviter admodum epi-
stolis dandis institutum mihi congratulati sunt. Quin imo haud
unus, se iam ipsum in eodem argumento aliquantulum lucu-
bravisse mihi scribebat: mox vero ad alia digressum esse ob
summam suppellectilis sibi procurandae difficultatem. Quod
denique praetermittere nefas essct. Vitam Lasci‚ Belgis ut·
cunque maxima fere ex parte deditam, e Belgis descripsit huc-
usque nem0. Siluit ad hunc usque diem patria neque ullum se
dignum monumentum exegit eximio illi viro, cui inter Refor-
mator-es secundi ordinis plurimum certe debet. Beneficia au-
tem sensisse nec referre gratias, Ecclesia nostra indignum esse,
quis non sentit? Et hoc igitur mihi in caussa fuit, cur Ioannis
a. Lasco memoriam renovando et a multis desideratum etmihi
iucundum et Ecclesiae meae nomine pium simul officium re-
cepisse mihi viderer.

Iam ad operum eius editionem transeamus, quae, ut spero,
multis facilius etiam quam auctoris biographia approbari po-
terit. Non immerito fortasse dicam, absque scriptorum editione
nec vitam ipsius paullulum accuratius enarrari, neque imaginem
solertius delineari posse, sed ipse sentio levius hoc argumentum
plerisque videri, quare stabiliora expromam. Proprie omnis de
utilitate editionis operum cuiusdam disceptatio ad has duas
quaestiones revocari potest, ut roges, an sint qui ea legere
cupiant, primum, deinde possintne exemplaria administrari?
Utramque paucis expendam. Et iam quod ad primam quaestio-
nem, an Lasci opuscula legere litterati viri cupiant, satis facile
mihi negotium erit. Notum est omnibus qui librorum auctiones
paullum diligentius mente sequi solent, quo stupendo plane
pretio deformes eius libelluli interdum veneant. Nuper in patria
nostra divendebatur Amstelodami Harlemensis apud Teleiobap·
tistas rude donati sacrorum antistitis pretiosissima bibliotheca, et
nil mirare! centum septuaginta septem floreni pro sex duntaxat
opusculis Lasci appensi sunt. A synodo Ecclesiarum Bohemicarum
consessionis Helveticae rogatus, ut opusculum, cui Forma ae
ratio titulus, iis procurarem, Amstelodamensis bibliopolae

