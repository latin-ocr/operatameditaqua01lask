488 ΕΡ. boore.

esset, quae quidem non huc spectabat promissio ut omnes, qui cum
Mose Egypto excesserant, terram promissionis ingrederentur, sed ut
hac spe proposita verbo Dei obedirent essetque populus Dei. Alio-
qui post agnitam vere semel Dei in nos benignitatem gignitur in
nobis per Sp. S. talis erga Deum amor, ut illum deserere amplius
non facile velimus, etiamsi neque premia neque supplicia item ulla
extarent. Ad eundem modum neque minae Ninivitis a Propheta de·
nunciatae ad illos pertinuerunt, praesertim ubi resipuissent, nimirum
non ideo propositae, quod poenae illae. quas Deus per os prophetae
illis interminatus fuerat, essent iam Ninivitis constitutae, sed quod
eos Dominus malorum illorum metu deterreri ab ipsorum iniquitate
volebat. Hanc iustitiam seu iustitiae finem nobis Dominus ipse con·
firmat, dum ait: Nolo mortem peccatoris sed magis ut convertatur
et vivat. Et Paulus hanc iustitiam illustrari docet per Euangelium
ex fide in fidem. - De retributiva autem iustitia eiusque fine docet
nos Dominus noster, proposito nobis suo ipsius exemplo, dum se
redditurum esse unicuique testatur iuxta facta ipsius. Confirmat hoc
ipsius vox illaz Venite benedicti Patris mei cet. et Ite maledicti!
Non posse vero de hac iustitia quidquam omnino remitti testatur
Christus ipse, qui in se ait omnem iustitiam impleri oportuisse.
Quodsi in Christo Domino omnem iustitiam impleri oportuit. non
est quod in se illam remitti aut alioqui mutari quoquomodo posse
imaginentur, qui a priori illo correctivae iustitiae fine sese sua ipsi
temeritate excludunt. Impietas impii super eum, dicit Dominus. Et
idem. Unumquemque in sua impietate periturum testatur. Quae cau-
sa fuit ut homo etiam non posset a morte commerita nisi per homi-
nem liberari. Non potuit enim hominis impietas nisi per hominem
dependi ut Dei iustitiae satisfieret, et hominem perferre oportuit,
quod homini erat constitutum. Proinde scriptura oportuisse Christum
pati docet, omnemque iustitiam in eo impletam esse et nobis, corpori
suo per naturae communionem inclusis, imputari ad salutem, si tan-
tum beneficium fide viva apprehendamus. Quare adversus Dei iusti-
tiam pecoant, qui Christum Dominum veram ac naturalem hominis
carnem e matre virgine Sp. S opificio sumpsisse negant. Quo pacto
enim transferri in illum maledictum potuisset, carni nostrae a Dei
iustitia constitutum, ut illud loco nostro dependeret, si carnem no-
stram, h. e., nobis consubstantialem non habebat}> Aut quo pacto
satisfecisset pro nobis divinae patris sui iustitiae, si alius quarn nos
sumus, pro aliis etiam quam ipse est sese obtulisset? Certe si aeter·
nam atque immutabilem esse fatemur retributivam Dei iustitiam, ne·
gare nullo modo poterimus in nostra et non in alia carne dependi
pro nobis oportuisse, quod (5) non alteri etiam quam nostrae carni

