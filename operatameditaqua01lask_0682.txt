554 ΕΡ. Docra.

Christi dignitatem observare. Est nempe gravissima Pauli sententia,
qua docet non minus dignos esse morte qui malefactis assentiuntur,
quam qui illa perpetrant, et. fateri cogimur nos assentiri viciis, quae
non reprehendimus aut aversamur, in ea praesertim actione, in qua
mutuam nostrum omnium societatem publice contestamur. Horum
omnium nos admonent symbolorum in cocna mysteria, si illa nobis·
cum digne reputemus, et reputare sane debemus, si rei esse nolimus
corporis et sanguinis christi. Iam si coenam Domini ex bis finibus
ac mysteriis aestimare velimus, atque in his omnibus Christi Domini
beneficium simpliciter intueri, facile sane et quidnam sit coena ipsa
et quid recte observata adferat intelligemus. thue eius diffinitionem
aliquam habeamus: Coena Domini est Christi institutio, qua ille
nostram secum in corpore et sanguine suo communionem sire μετ-
ουσίαν sub panis et vini sumptione in Ecclesia sua obsignari vult,
donec veniat. Estque praeterea παρκὶνεμκ sive monumentum quod-
¹dam dilectionis mutuae, abnegationis nostri, consensus unanimis in
retinenda verbi divini obedientia et praeparandorum ad patientiam
animorum nostrorum propter Christi gloriam et Ecclesiae aedificatio-
nem. Quo id etiam admonemur ut a nobis secernamus omneis, a
quibus publice offendi Ecclesiam maleque audire scimus. Habet au·
tem haec Christi institutio suum mandatum hoe facite, ut intelliga-
mus illam a Christi Ecclesia, quae pastoris sui vocem libenter audit
et sequitur, praetermitti neque posse neque etiam debere, —imo vero
certi simus illic hauddubie esse Ecclesiam Christi, uhi legitimum illius
usum exstare videmus ac rursum frustra praetexi Ecclesiae nomen,
ubi vel abolitus sit illius usus vel destinato consilio adulteratus. Sed
et ipsa coenae ceremonia, si illam propius intueamur, talis est. ut
nos ad frequentem sui actionem allicere merito deberet, etiamsi nul-
lum de illa mandatum exstaret. Ita enim nobis ob oculos ponit to-
tius nostrae salutis modum atque rationem, ut eam non animo solum
complecti, sed ipsis etiam oculis cernere quodammodo possimus, Sunt
qui sibi nimium metuant a Dei iustitia, quod huius officium sit con-
demnare peccatum: itaque etsi spem quandam salutis suae ponunt in
Dei misericordia, per iustitiam tamen sedamnandos putant. Adversus
istiusmodi imaginationes clarissimum nobis documentum adfert coe-
nae, ut est a Domino instituta, caeremonia, nempe nos nihilo prorsus
secius per ipsam Dei iustitiam quam per miscsicordiam servari. Mi-
sericordiae erat, quod Deus Pater unigenitum filium suum carne in-
firmitatis nostrae induerit, ut ille vicissim omnem suam iuxta carnem
innocentiam, omne meritum et omnem, quam a Patre accepisset, glo-
riam nobis impertiret. Sed iustitiae opus est, non amplius id ad con-
demnationem imputare, quod semel et quidem abunde expiatum esset.

