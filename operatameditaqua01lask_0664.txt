536 ¹ ΕΡ. υοοΤΙι.

quo captivitatem nostram sua contectam iustitia captivam in suo
corpore ad coelos usque evexit? Donum esse non potest, quod a
legis seu mandati conditione dependet et captivitatem nostram capti—
vam vere esse fateri omnino non possunt, qui promissiones mandatis ,
astringere conantur. Proinde nos Christo Domino suam deferimus
gloriam, dum gratuitae ac per illum solum promeritae Patris Dei
misericordiae omnem nostram (39) salutem simpliciter transscribimus‚
nullis illam mandatis nullaque obedientia suffultam, quam equidem
nihilominus requirimus et necessariam quoque esse dicimus, sed eam
testem atque indicem salutis nostrae facimus, non adiutricem, nedum
ut eam promissionibus anteponamus. Iam etsi nulli dubium esse po-
test praedictis Matthaei et Marci locis neque baptismum institui ne·
que ullum illius modum aut ordinem praescribi, multo minus autem
doctrinam eiusmodi tradi, quae mandata promissionibus anteponat, —
tamen ut omnibus perspicuum fiat, eos ne suae quidem interpreta-
tioni inniti posse, ut, etiamsi illorum interpretationem non reiiciamus,
confirmare ex illa tamen doctrinam suam queant, fingamus apud
Marcum, quem illi dogmatis sui summum eo loco patronum faciunt,
modum ac ordinem baptismi constitui, fingamus primum locum doc-
trinae, proximum fidei, postremum vero baptismo decerni, — an vero
iam vioeruntssi hoc illis donemus. An nos iarn propterea violatae
Christi iustitutionis atque idololatriae in paedobaptismo nostro con-
demnabunt? Age vero, si verum est quod docent, conditiones prae-
dicandi et credendi hoc Marci loco mandati vim obtinere, ex quo
demum ordo is, quem urgent, constitui posset. Si item verum est,
promissionem mandato ita appendere, ut ubi non sit mandatum, ibi
promissio etiam efficax esse non possit, quo pacto salutis promissio
ad infantes pertinebit, qui neque doceri neque credere iuxta illos
possunt, multo minus baptizari? Clara est antithesis, quae promis-
sionem exponit: Qui non crediderit condemnabitur, quae cum non
possit esse non vera, siquidem Christo credimus, aut certi ad infan-
tes non pertinebit, qui, quod ipsimet docent, mandato instituendi et
credendi satisfacere non possunt, — aut si ad illos pertinet, omnes
hauddubie sine exceptione sive baptizatos sive non baptizatos con-
demnabit. Torqueant se hic ut volent adversarii, ringantur ut vo-
lent, hanc certe promissionis antithesin loco suo movere non pos·
sunt, faterique coguntur, aut illam ad infantes non pertinere, si illos
a salute non excludunt, aut infantes toto terrarum orbe omnes dam-
nari propterea quod non credant, imo ne possint quidem. Iam cum

ipsimet fatentur infantes a salute non excludi, negare profecto non
possunt, antithesin hanc nihil etiam ad infantes pertinere. Quod si
antithesis nihil ad illos pertinet, tum sane neque promissio illa tota.

