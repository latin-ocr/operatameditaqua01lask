m: SACRAMENTIS Ecctnsun cnmsn. 145

Postea vero cum transubstantiationis impietas sese indies magis ae
magis (per Dei gratiam) proderet, neque caelari amplius posset, pu-
blice tandem oppugnata est, adeoque et explosa demum multis in
locis, Divino beneficio. Sed ne in Sacramentis nuda deinceps signa
superesse viderentur, substitui coepit post rejectam transubstantiatio-
nem realis quaedam corporis Christi naturalis cum pane et sanguinis
item cum vino in caenae sacramento connexio, sic ut panis in cae-
nae Dominicae usu non quidem transmutetur, neque item vinum
etiam, sed panis sit simul et paniS, qui fuerat, et, quod non fuerat,
corpus Christi3 vinum item maneat vinum, sed simul et vinum et
ipsa etiam substantia sanguinis Christi naturalis, visaque est haec
doctrina commodissima esse et ad explodendam Papae Romani tran-
substantiationem cum omni ipsius idololatria, et ad retinendam, adeo·
que et tuendam, Sacramentor'um, imprimis vero caenae Dominicae, di-
gnitatem. Neque sane dubium est, quaesitam esse vere et ex amimo
gloriam Dei ab huius doctrinae autoribus, tam in subvertenda Papae
transubstantiatione, quam (fol. 36¹2) in retinenda dignitate Sacramen-
torum, et erat ingens Dei beneficium, dedisse nobis eiusmodi docto-
res, qui vel ipsam duntaxat transubstantiationem confutare atque
explodere possent. Ita vero se accommodat infirmitati nostrae Deus
Opt. Max„ ut nobis non equidem subito omni ex parte innotescat,
sed gradus quosdam sua nobis revelandi pro nostra infirmitate ob·
servet. Magnum erat initio, manus demoliendae transubstantiationi
admovisse, cum vel inutiisse adversus illam plus quam parricidiale
crimen haberetur. Habendus est igitur honoriis, quos Deus singulari
suo beneficio ad convellendam transubstantiationem, et natam demum
ex illa idololatriam excitavit. Non obstitit Petro Apostolo in reti-
nenda dignitate Apostolica‚ quod non recto alicubi pede incesserit;
et inter Paulum ac Barnabam dissidia nonnunquam intercessisse vi-
demus; absit autem, ut hoc nomine Apostolico Petri et Pauli mi-
nisterio detrahamus. Ita et nunc iniquum fuerit, virorum Dei illorum
ministerio velle quoquomodo derogare propter humanos ipsorum lap-
sus quosdam, per quos lucem Euangelii divino beneficio resusci-(fol.
37³)tatam nostro hoc saeculo habemus. Longe sane nos infra Apo-
stolos sumus et proinde humana omnia minus multo a nobis aliena
esse existimare debemus. Nihil hic de patribus dicam, iuter quos
nemo est, qui nonsua errata habuerit, quorum tamen pietas et eru-
ditio satis praedicari non potest3 sed et Petrum ipsum, post editam
insignem illam de Christo Domino confessionem, non semper, quae
Dei erant, legimus sapuisse. Cumque illum a Domino Satanam vocari
audiamus, miramur, si et nos transverse nonnunquam ab isso, quo
non oportet, trahimur, quasi non, quo praestantioribus quisque donis

I. 10

