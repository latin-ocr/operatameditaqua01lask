RESPONSJO Anv. nosmM. 419

pheticam item atque Apostolicam'doctrinam pro suo fundamento, cui
ipsa perpetuo inniti debeat, reverenter agnoscit sequiturque vocem
Pastoris sui. non autem illi sensu ac consensu suo praecurrit. Ne·
gamus ergO, sensum ac consensum ullius omnino Ecclesiae, nedum (70)
eius, quam Hosius propugnat, pro vero legitimo atque aeterno Dei
verbo habendum esse. si non vocem Pastoris sui sequatur, non item
a capite suo tota dependeat, et Propheticae atque Apostolicae doc·
trinae non omni ex parte nitatur. Imo vero, ubi id non observetur,
larvam sane pestilentem Catholicae‘ Ecclesiae et furum ac latronum
speluncam nocentissimam esse, Christi ipsius Domini voce affirma·
mus, Tantum abest, ut, quam Hosius obtendit, pro Catholica Christi
Ecclesia ipsumque adeo Hosium pro membro illius ullo modo lia-
beamus, multo minus autem ut coniuratum Hosianae Ecclesiae sen·
sum ac consensum unanimi scripturae totius menti anteponi patiamur.

Ad secundam simul ac tertiam

ita respondemuS, quod, eversa prima Hosii ratiocinatione, utranque
hanc etiam corruere oportet. Catholica nimirum Ecclesia suam erga
caput suum subiectionem, suam (71) erga Pastorem suum obedientiam,
suum in Prophetica atque Apostolica doctrina fundamentum prorsus
immutabile perpetuo agnoscit, inque omnem sensum ac consensum
suum censuram Christo Domino reverenter submittit in doctrina ac
verbo ipsius. Quod posteaquam Hosius in sua creatorisque sui Pa-
pae Romani Ecclesia facere detrectat, reipsa declarat, suam et Papae
sui Ecclesiam esse sine controversia Apostaticam plane a Catholica,
ac proinde Antichristianam quoque Ecclesiam, cuius alioqui sensus
ac consensus aliud nihil sit, quam coniurata adversus Christum Do-
minum et Catholicam eius Ecclesiam furum ac latronum conspiratio,
nedum ut in ulla parte Catholicae Christi Ecclesiae universa Hosii
et Papae sui Ecclesia censeri sensusque ac consensus illius pro ex-
presso Dei verbo haberi quoquomodo, aut debeat, aut etiarn possit.
Tantum abest, ut in hac Hosii et Papae sui Ecclesia doctrina verbi
Divini locum habere (72) ullum, nedum ut eius veritas ab illius sen-
su ac consensu nefario peti expectarique queat. Videt igitur Hosius,
aut si is videns videri nolit, vident interim pii omnes, eversa prima
sua ratiocinatione, simul quoque et secundam et tertiam subsistere
haudquaquam posse, cum aliud nihil sint, quam prioris veluti appen-
dices quaedam.

Ad quartam.

Dum dicit, verae vocationis in verbi ministerio hanc esse notam

