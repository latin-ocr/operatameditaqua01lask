ΕΡ. DocTB. 541

esse oporteat, quam cum illo una vel mori vel sepeliri vel in novi-
tatem vitae consurgere etiam possimus, quae obsecro haec religio
est, ut quod primum adeoque et summum locum obtinet in salutis
nostrae ratione, id postremo demum loco in usu sacrementorum po·
natur? quasi vero non haec sit summa dignitas omnium sacramento·
rum, quod sint salutis nostrae in nobis obsignationes, aut alius ordo
retinendus nobis sit in salutis nostrae ratione, alius in obsignatione?
Quum potius hic Sathanae artibus omnes renitimur, is non alibi fere
usquam maiore astu utitur quam in detrahenda Christo sua gloria,
quae hoc sane nomine apud nos est omnium celeberrima, quod illi
insitis mundum, mortem ac infernum ipsius merito per fidem vinci·
mus atque etiam conculcamus. Huius igitur nostrae sn Christum in-
sitionis vim atque rationem obscurare potissimum abolereque in nobis
perpetuo ille conatur, cum alibi ubique, tum vero maxime in usu
sacramentorum, quod haec ideo potissimum instituta esse novit, ut
sint σφραγῖδες eius ipsius nostri in Christum tantopere invisae insi-
tionis. 'Atque antea quidem id ita egit, ut vim omnem sacramento-
rum ab operis ipsius dignitate metiendam sub Papatu esse docuerit.
Nunc vero retecto iam fuco hoc. alium comminiscitur eumque ut
multo callidiorem ita multo etiam hauddubie nocentiorem. Adulterat
nostrae in Christum insitionis rationem ac modum, mox illam in
postremum quendam locum reiicit, ne illi tantopere fidamus, et
quod Christi proprium est, id in nos transferre modis omnibus ita
conatur, ut quod nobis ipsi tribuimus, id Christo Domino eteius
gloriae detrahamus, certus nos fore suos, simul atque Christum nobis
coniunctum, imo vero autorem ac largitorem omnis nostrae salutis
non habeamus. Quare cum ea res ad Christi Domini dignitatem tota
pertineat et certum sit paraenetica omnium sacramentorum mysteria
ab obsignatoriis dependere, atque obsignatoriis omnem sere salutis
nostrae et spem et rationem nobis proponi, nos primum illis etiam
locum tribuimus in usu omnium sacramentorum. Paraenetica vero
iis adiungimus, veluti testes ac iudices verae in nobis obsignationis
illorum, quae σφρειγιτικεὶ vocamus, utque eorum commemoratione
animum nostrum ad approbandam et nobis ipsis et toti Ecclesiae
nostri in Christum insitionem summa cura ac studio adiiciamus.
Perfacile autem hic Sathanae dolus agnosci potest in invertendo
mysteriorum ordine circa usum sacramentorum. Postremum haberi
vult quod caput est omnium, nempe vim divinarum promissionum,
ut pondere illarum elevato animis eas nostris excutiat ad extremum,
atque in nostrum pietatis studium spem nostrae salutis demum (43)
transferat, quam soli Dei Patris et quidem gratuitae misericordiae
promissionibus nobis in Christo revelatae debemus. Et ne hie doli

