DE SACRAMENTIS ECCLESIAE CHRISTI. 121

vero, quod invisibiliter celebratur. Et mox velut naturam ipsam Sa-
cramentorum explicans: Neque idem est, inquit, in Sacramento for-
ma, quod virtus3 cum forma humani ministerii adhibeatur obsequio,
virtus vero (fol. 71³) per divini operis praestetur effectum ¹). Haec ita
Ambrosius, quibus manifeste docemur, Sacramenta et signo externo,
quod ipse formam vocat, et caelesti pariter mysterio constare, quod
ipse virtutem appellat.

Quin et Augustinus idem fere sentire videtur, etsi diversis non·
nihil verbis utatur, dum de Manna et altari in vetere Ecclesia lo·
quitur. Sacramenta, inquit, issa fuerunt3 in signis diversa sunt, sed
in re, quae significatur, paria sunt ε3). Hic sane Augustinus ipsemet
duas Sacramenti partes facit: nempe signum et rem, quae significatur,
iuxta quarum alteram Sacramenta diversa esse docet, nempe iuxta
signum externum seu formam3 iuxta rem vero, quae significatur, pa-
ria sive eadem.

Haec porro usurpationis in voce Sacramenti varietas inter Patres
sane ipsos nulla pariebat dissidia; noverant enim inter sese naturam
ac vim omnium Sacramentorum, et Synecdochicas ac Metonymicas
eius temporis loquutiones facile invicem agnoscebant, in quibus sibi
quandoque etiam plus satis permittebant, ut qui de nostris nunc
controversiis Sacramentariis nihil omnino cogitarent; sed huc potis-
simum spectarent, ut Divinae (fol. Sa) institutiones suam dignitatem
in CHRISTI Ecclesia obtinerent, id quod ea ipsa apud eosdem Patres
usurpationis in voce Sacramenti (concors interim) varietas manifeste
testatur: nempe quod, si quando in eiusmodi auditores incidissent,
qui signa externa Sacramentorum veluti prorsus inutilia contemnerent,
vocem ipsam Sacramenti ad ipsa signa referrent, ut ea a contemptu
vindicarent; — ac rursum, si quando cum illis agerent, qui toti in
signorum duntaxat admiratione haererent, vocem Sacramenti ad ipsa
mysteria transferrent: sed tamen aliquando etiam utraque haec in
voce Sacramenti coniungerent, ut veram Sacramentorum rationem ac
naturam interim commonstrarent.

At vero concors illa Patrum in usurpanda voce Sacramenti varietas
non levia nobis dissidia peperit postea, dum quae illi συνεκδοχικῶς,
aut μετωνυμικῶς dicebant, nude ac simpliciter exponi coeperunt, et
non in Sacramenti voce tantum, sed in partium quoque illius expo-
sitione demum dissensio orta esset, quemadmodum suo loco (licetur.
(fol. Sb). ’

Accessit autem ct alia adhuc vocis Sacramenti usurpatiO, recepta

¹) Tomo 3. Epist. 85 ad Demetriadcn virginem, in medio fero.
2) In cap. Io. 6, tract. 26, post medium.

