420 ansponsm ADv. nosmM.

certissimam, ut exemplo Prophetarum atque Apostolorum in populi
vitia graviter invehantur atque subinde ob oculos omnium ponant
divinae adversus peccata severitatis comminationes, - non reclamamus,
Sed dum a suis id potissimum fieri dicit, a nostris non item, more
suo cornieari illum affirmamus. Utri enim magis laxant frena obse-
cro sceleribus ac flagitiis omnibus, nosne, qui unicum duntaxat le-
vissimi etiam cuiusvis peccati nostri (73) remedium constituimus, et
quidem non in hominis ullius operisve nostri qualiscunque merito
dignitate aut satisfactione, sed *in solo duntaxat mortis Christi filii
Dei vivi merito et satisfactione, quae 'interim iudicii Divini adver-
sus peccatum severitati opponi non potest, in adultis praesertim,
nisi vera ac viva minimeque hypocritica fide apprehendatur, -— an
vero Hosius cum suis, qui nullum non flagitii genus bullis et am-
pullis Papae, meritisque non. congruis modo, sed etiam condignis (sic
enim loquuntur) et tam propitiatoriis, quam etiam superogatoriis satis-
factionibus expiari redimi atque aboleri docent. Quid vero hic di-
cam non de vivorum modo, sed mortuorum quoque donationibus?
quid iterum, non de praeteritorum inter vivos tantum, sed et futu-
rorum criminum indulgentia? quae sane omnia Hosius adeo negare
non potest, ut plena istorum haberi passim in libris suorum fateri
cogatur, et facile vel digito, quod (74) aiunt, etiamsi ipse neget,
passim commonstrari possunt. Et tamen nos (si Deo placetl) peccatis
hominum indulgemus, illis blandimur, illis pulvillas substernimus
Hosio iudice, qui, solo Christi Domini merito excluso, omnia esse
exitialia omnino clamamus, qui iterum destinatum ac rebellem illius
contemptum, non tantum plagis externis multo gravissimis, sed aeter·
na etiam animae excaecatione atque impoenitentia puniri iusto Dei
iudicio docemus. Hosius vero et sui acerbissime in peccata inve-
huntur scilicet, qui nullum¹ usque adeo grave atque enorme flagitium
committi patrarique posse arbitrantur, cui creator ipsorum Papa, non
protinus, ut numus aureus tinniat, mille remedia e pectoris sui scrinio
proferre possit. Nos porro hanc talem peccatorum reprehensionem
neque apud Prophetas neque apud Apostolos usquam legimus, et
proinde illam apud Hosium ac suos nihil moramur, satisque est no-
bis, cum ad solandos pios, tum ad ter-(75)rendos impios atque item
ad agnoscendum mundi huius circa Divina ingenium, Simeonis illud
apud Lucam de Christo Domino ad Virginem matrem vaticinium,
quo illum Simeon in multorum partim resurrectionem, partim interi-
tum et in signum perpetuo alioqui hic antilegomenon positum esse
testatur. Et, quemadmodum nullos olim graviores atrocioresque ad·
vorsarios Christum Dominum habuisse legimus, quam Principes Sa-
cerdotum, Scribas et Pharisaeos, ita nihil mirum est et nunc eos

