DE SACRAMENTIS EGCLESIAE CHRISTI. 165

Ea porro obsignatio designabatur tunc per typicam ac visibilem
eius ipsius commu-(fol. 59¹³)ni0nis adumbrationem ipsa, inquam, prae-
putii amputatio testabatur esse in nobis aliquid, quod amputari opor-
teret, si pro iustis haberi deberemus, et sanguinis ipsa effusio lo-
quebatur suo modo, satis non esse ad parandam iustitiam taurorum
et aliarum pecudum sanguinem, in sacrifieiis fundi solitum, sed opor-
tere semel aliquando eiusmodi hostiam mactari, in qua non pecudum
amplius, sed noster ipsorum sanguis in carne nostra, ea tamen in-
nocentissima, fundendus esset, Ita videlicet iam tum nostra cum
Christo Domino, salutari nostra hostia, communio in corpore et
sanguine ipsius adumbrabatur, adeoque et animis piorum omnium
obsignabatur, etiamsi Christus Dominus nondum corpus sanguinem-
que ullum haberet. Nimirum agnus noster occisus est a mundi ori-
gine, et est Christus Dominus heri hodie et in saecula, quod quidem
attinet ad delatam nobis in ipso etiam Adamo corporis et sanguinis
sui salutarem communionem.

quta hanc Pauli doctrinam igitur de circumcisione nobis proditam,
eum esse praecipuum finem dicimus omnium Sacramentorum, ut per
institutam autore Deo ipso recordationem in signo aliquo visibili no-
strae cum (fol. 60³) Christo Domino communionis fides illius animis
piorum in eius Ecclesia penitus infigatur, ipsaque adeo Ecclesia tota
in perpetua illius fruitione ad vitam usque aeternam duratura, autore
spiritu sancto, obsignetur; id, quod in singulorum adhuc Sacramento-
rum explicatione plenius ostendetur.

Ab hoc fine autem velut ab arbore multi fructus proveniunt. Non
enim cogitandum est, obsignationem illam nostrae cum Christo Do-
mino communionis, quam in animis nostris autore spiritu saneto
fieri sentimus in sacramentorum ministerio, ita frigidam et otiosam
esse, ut non suos fructus aliquos producat, qui nos vere Christo
Domino communicare testentur. Nos duos praecipuos fructus obsigna-
tionis Sacramentariae veluti duo membra quaedam ponemus finem-
que omnium Sacramentorum bimembrem quodammodo statuemus, ut
intelligamus, spiritum sanctum, qui nunquam inaniter aut ociose spi-
rat, duo in nobis operari per Sacramentariam suam obsignationem.

Primus fructus seu primum membrum obsignationis Sacramentariae
est πληροφορίκ et quies certa conscientiae in nostra cum (fol. 60¹»)
Christo Domino communione, quae nos certos reddit, nullam nobis
amplius reliquam esse condemnationem, posteaquam Christo Domino
coniuncti sumus per delatam gratuito corporis et sanguinis sui com-
munionem. Alter sructus scu alterum membrum Sacramentariae ol)-
signationis est mentis nostrae affectuumque immutatio vel innovatio,
(Graeci ἀνιικειῐνωσιν seu μετάνοιαν vocant) quam secum ipsa alioqui

