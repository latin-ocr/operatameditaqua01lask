ΕΡ. uoc'rn. 517

de infantium baptismo postea. Nunc ad alias de baptismo opiniones
descendemus. Sunt enim qui hoc quidem fatentur, baptismum idem
apud nos esse, quod apud veteres circumcisio erat, huncque inlocum
illius successisse, sed interim plus baptismo tribuunt quam tribui
possit circumcisioni, imo vero quam omnibus sacramentis tribui pos-
sit. Docent baptismo remitti peccatum originis et ita id docent, ut
infantes non baptizatos reguo coelorum excludant. Haec doctrina,
praeterquam quod secum ipse pugnat, detrahit etiam Christo suam
gloriam, illamque in elementa transfert. Pugnat secum ipsa, dum
alibi fatetur baptismum nihil aliud esse quam olim circumcisio erat,
alibi vero plus illi tribuit quam circumcisioni. Neque hic loquor de
ea nostrorum sacramentorum praestantia, qua nobis id totum iam ex-
hibitum esse testantur, quod vetera futurum adhuc designabant, sed
de vi et natura illorum loquor, quam utrobique eandem esse Paulus
testatur. Qui vero id fieri potest, ut baptismus et idem sit apud
nos, quod apud veteres circumcisio erat, et plus interim nobis prae-
stet quam Iudaeis olim circumcisio praestabat, nisi si id doceri pos-
sit, circumcisione quoque solitum remitti originis peccatum, quemad-
modum nunc baptismo remitti docent. At vero Paulus circumcisio-
nem vocat non causam ullam iustitiae sed sigillum, et docet Abra—
hamum iustum habitum in conspectu Dei, dum adhuc incircumcisus
esset, inque praeputio Deo credidisse, et proinde gentium quoque
patrem esse propter delatam illi iustitiam, antequam de circumcisione
quidquam omnino cogitasset. Hic vero discrimen faciunt quidam
circumcisionis in Abraha ipso et eius semine, ac Abrahae quidem
circumcisionem fuisse sigillum antea imputatne iustitiae, in se nunc
vero circumcisione et donari simul iustitiam et obsignari. Confirmant
vero id quibusdam testimoniis, quibus circumcisio non foederis modo
signum sed ipsummet etiam foedus appellatur. Sed hoc familiare est
scripturiS, ut symbola rerum ipsarum, quarum sunt symbola, nomi·
nibus ornent, et res ipsa docet circumcisionem non posse ulla ratione
foedus proprie aut esse aut etiam vocari. Foedus enim Dei nobiscum
non ad circumcisos tantum pertinet in ipso Abrahae semine, est nam-
que et gentium pater iuxta promissionem. Quare in foedere quoque
sunt qui non circumciduntur estque et praeputium aeque foedus at-
que ipsa circumcisio, in quo Abraham suum etiam semen habet.
Deinde si in Abrahae familia circumcisio foedus erat, extra foedus
fuisse oportuit infantes Iudaeorum omnes, qui ante circumcisionis
diem moriebantur, multo magis autem eos, qui 111 deserto contra
Domini mandatum totos quadraginta annos incircumcisi permanse-
runt. Sed credendem non est, Deum illorum Deum ante circumci-
sionem non esse, quorum ille se Deum fore nulla circumcisionis ad·

