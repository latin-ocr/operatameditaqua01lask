484 ΕΡ. Doc‘rn.

norum oraculorum autoritatem et humanas sive traditiones sive in-
terpretationes. Quae verbo divino expressa habemus, ea sane absque
ulla vel exceptione vel etiam disquisitione sequi modis omnibus de-
bemus. Ceterum humanis traditionibus non aliter, quam verbi divini
ministris uteremur, hoc est, quatenus eas subservire viderimus fidei
analogiae et verbi divini autoritati, sive nobis publica conciliorum
quorumcunque sive privata alicuius auctoritate proponantur. Alioqui
sunt concilia quae dissipat Dominus et cultum omnem humanum qui
praeter scripturae testimonium constituitur aversari se testatur. Fru-
stra colunt, inquit, me mandatis hominum. Itidem observandum est
etiam in scripturae interpretibus sive veteres, ,quos patres vocant,
sive novos legamus, agnoscere sane dona Dei in illis debemus, sed
eos interim sequemur, qui pluribus et clarioribus verbi divini testi-
moniis mutuaque eorum collatione nituntur. Neque enim tutum est
omnino uni alicui loco inniti, ut illum cum aliis non conferas, cum
et sathan, desumpto e scripturis loco Dominum ipsum tentarit, —
et locum inter nos habere non debet vox illa Pithagoreorum αὖτόςὲφοι.
Ad unum namque duntaxat Christum Dominum et neminem praeterea
alium in terris verba illa Patris coelestis pertinent a Hunc audite,'’
et Christus ipsemet testatur veram fidem exstare inter eos non posse
qui gloria inter sese invicem alii ab aliis quaerunt.

ᾗ 2. Summa doctrinae Christianae.

Omnis doctrina Christiana circa duo potissimum versari videtur.
Circa Dei primum, deinde etiam circa nostri veram cognitionem. Deum
cognovisse vita aeterna est, ait Christus, atque idem vult ut nos ipsos
abnegemus, si se sequi velimus, quod equidem fieri non potest, nisi
nos ipsos vere etiam prius cognoscamus, Quare si et Christum sequi
et ad vitam aeternam pervenire volumus, retinere nos oportet in no-
stra Ecclesia doctrinam de veri Dei inprimis, deinde vero nostri
etiam cognitione. (2)

§ 3. De vere coqnoscendo Deo.

Cum Dominus noster Iesus Christus diserte testetur, Deum a ne-
mine praeterquam a se solo cognitum esse neque ab ullo item ho-
mine nisi cui ipse revelaret cognosci praeterea posse, dubiumque
non sit id totum a filio nempe aeterno patris verbo profectum omnino
esse, quidquid sancti Dei profetae, Spiritu sancto afflati, nobis de
Deo in scripturis prodiderunt, nullam hauddubie et nos aliam certio-
rem cognoscendi vere Dei rationem habere poterimus, quam si illam

