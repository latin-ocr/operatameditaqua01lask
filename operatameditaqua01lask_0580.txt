452 nnspouslo anv. HOSIUM.

oculis videntes cernere ad salutem suam amplius, atque ita demum
per poenitentiam servari etiam, iusto Dei iudicio possint. Non (169)
est igitur, quod somniet Hosius de nostro ad speluncam suam reditu,
neque enim canes sumus, qui ad vomitum per Dei gratiam redire
unquam velimus, patiemurque facile, dum aliud non possumus, ut
Reverendus Pater in suis Papaeque sui ac suorum omnium vomitio-
nibus dilieietur dum volet. atque, Ibis Aegyptiae instar² suam ipsius
illis suorumque alvos medicetur et curet. Nos neque tales medicos,
neque tam speciosa remedia salutis nostrae postulamus, quibus uni-
cus animarum medicus, Christus Dominus, unicumque salutaris doc-
trinae ipsius remedium abunde satis est, etiamsi nullas istiusmodi
Ibes Aegyptias cum earum medicamentis admittamus. Quodsi Ho-
sio et suis ita est constitutum omnino, ut cum Christo Domino in
Sacerdotio, Regno et Doctrina ipsius, cum Spiritu vero Sancto in
Scripturis sanctis, Divino alioqui afflatu proditis, belligerari atque
ita demum Deo ipsi pares, aut ei maiores etiam esse (170) velint,
accumulent sibi ipsi iram Dei in die irae, quantum volent, sorde·
scant magis ac magis adhuc qui sordent, et in Diabolica hac sua
obstinati atque excaecati cordis impietate obrigescant, - nos sane
nobis nullam omnino cum illis hac in parte communionem esse pa-
lam testamur et testabimur in aeternum, nedum ut cum eis in eo-
dem idololatriae, rebellionis apostaticae et abominationis barathro
esse velimus. Atque hoc sibi responsum babeat Reverendus Pater
Caligula, de praepostera quam nobis obtendit idololatria nostra et
sua exsecranda pietate, ad quam nos, ut poenarum ipsius una cum
Magistro suo Diabolo participes simus, revocare frustra conatur.

Ad septimam

Hosii eamque ultimam et in qua sibi mire placet argumentatio—
nem de Templi Hierosolymitani Pinnaculo et Diabolica illic tenta·
tione superest, ut iam respondeamus. Atque (171) hic observari ve-
lim a piis omnibus acumen Hosianicae Theologiae. Fingit, pinna-
culum templi illius, non modo typum fuisse Ecclesiae Christi, sed
etiam arcem quandam omnis doctrinae ipsius, et, ut nugamentum
hoc nobis commendet, autorem illius facit Vincentium quendam Li-
rinensem, quem ideo alioqui Ambrosio parem vult haberi, quod eum
synchronon seu aequalem illi fuisse dicit, quasi vere, cuius aliquis
aequalis fuit, parem illi iam demum etiam fuisse oporteat. Sed unde
quaeso pinnaculae illius Hierosolymitanae ad Christi Ecclesiam ana-
logia? Christus Templum ipsum domum precationis vocat, quod
extra templum illud typicum neque invocare Dominum publico tunc

