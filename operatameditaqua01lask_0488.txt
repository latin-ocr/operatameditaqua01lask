358

nobis reiiciamus, -— nihil sane mirum est, graviores Dei plagas subinde
conspici, ubi aut per hypocrisim, aut etiam negligenter est recepta
publice Euangelii doctrina, quam ubi palam errore iudicii, ut dictum
est, reiectam esse (24) constat. Posteaquam igitur tubae istius Euan-
gelicae clangor istic quoque apud vos ita iam insonuit, ut non a
verbi ministris modo, iisdemque plurimis, et promiscuae item plebis
multitudine, sed ab universo propemodum etiam virorum nobilium.
ordine, religionis instauratio ipsa publice iuxta verbum Dei flagite-
tur, cogitare profecto debetis, diligenter vobis tubae huic, ita alioqui
sonanti, auscultandum esse, et cavendum, ne vestra potissimum culpa
fiat, ut, quod vobis gratuito Dei beneficio ad vestram ipsorum et to-
tius adeo patriae salutem offertur, quod ad Deum quidem attinet, id
demum cedat per vestram ingratitudinem ad vestram ipsorum et to-
tius patriae calamitatem. In vobis namque id est in primis positum,
si, dum publicis istic regni totius consiliis pro vestrae vocationis
praerogativa praeestis, divinae vos hic voluntati in Senatorio coetu
vestro haud segniter accommodetis, maioremque Dei vobis hic, quam
hominum rationem iu (25) ferendis vestris suffragiis habendam esse
statuatis, ac Regiae maiestati, ut idem faciat, sedulo ac consentienter
omnes autores sitis. Id equidem si praestetis — quemadmodum opto
ac spero et a Deo vobis etiam supplex votis omnibus precor —- tum
sane fidem ante omnia'vestrae vocationis Domino Deo piisque ubi-
libet omnibus approbabitis, publicam item calamitatem istic et a
vobis ipsis et a patria tota depelletis‚ et aeternam praeterea nominis
vestri memoriam ad omnem posteritatem transmittetis. Sin minus,
tum certe et apud Deum in eius iudicio et apud pios ubique omnes
fidem vestrae vocationis multis nominibus gravabitis: vestra item
eulpa publicam et vobis ipsis et toti patriae calamitatem accersetis
atque aeternam insuper etiam nomini vestro notam apud omnem ve-
stram posteritatem inuretis. Certe id· vobis persuasissimum habere
debetis, tubae hunc apud vos Euangelicae iam clangorem, quae alio-
qui. etiamsi maxime velitis, dissimulare non potestis, certissimum
esse pro-(26)dromum istic gravissimae alicuius calamitatis publicae,
ne quid gravius dicam, siquidem vestrum hic officium aut non prae-
stetis, aut etiam, quani par est, negligentius praestetis

Ne vero haec ex meo ipsius cerebro profecta esse putetis, horum
vobis omnium praenuncium commonstrabo, haudquaquam alioqui men-
dacem, regium inquam prophetam illum Davidem. cuius doctrina hac
in parte utinam tam diligenter observetur, quam frequenter in templis
decantari passimque demurmurari consuevit. Is namque utrunque id
complectitur secundo Psalmo suo, quod mihi apud vos ego tractan-
dum suscepi, nempe ut periculorum magnitudinem illis exponat, qui

