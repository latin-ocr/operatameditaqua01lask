DF. *AGRAMENTIS ECCLESIAE CHRISTI. 201

indulgentiam, qua se illi divina omnia laxare astringereque pro bona
sua intentione posse putant3 et ea ipsa tantum esse signa Sacra-
mentorum statuamus, eaque duntaxat etiam in ministerio nostro ob-
servemus, quae exemplo Christi nobis propo-(fol. 103³)sita mandato-
que ipsius nobis imperata habemus.

Accepit ille panem in cibum Apostolis distribuendum, poculum
item illis propinandum. Accipiamus et nos panem iuxta ac poculum,
non autem poculo Ecclesiam Christi fraudemus; et accipiamus in
cibum ac potum Ecclesiae sub Apostolis tum adumbratae. ut iam
dictum est, non autem ad idololatricam illorum elevationem circum-
gestationem et adservationem, multo minus autem ad blasphemam
illam, sive propitiatoriam, sive applicatoriam pro peccatis vivorum ac
mortuorum oblationem.

Egit ille Deo patri suo post panem poculumque acceptum gratias.
Agamus et nos eidem ipsi Deo patri per eum ipsum filium suum
gratias pro innovato iam in morte sua testamento exortaque luce
salutis nostrae in Christo, quam vetus Ecclesia typis adumbratam ex-
pectabat; non autem panem ac poculum magicis praestigiis incantemus.

Fregit demum ille acceptum in manus panem, postquam gratias
egisset. Frangamus et nos cum passionis dominicae reputatione, non
autem Herodis aut Titanum exemplo Christum circumtondamus, cum
hano circumtonsionem horribili idololatriae subserviisse videamus.

Distribuit ille fractum panem accumbens ac-(fol. 10:3¹³)cumhentibus.
Hoc ipsum faciamus et nos, non autem fingamus panem non esse, quod
distribuimus, multo minus autem ritus eos coenae dominicae adhibea—
mus. qui hactenus circumtonsi illius ae pisti Dei idololatriam aluerunt,
et naturam ac dignitatem sacerdotii Christi gravissime obscurarunt.
Quodsi hactenus tolerari quaedam adhuc oportuit, ad ea iam tan-
dem iusto ordine abolenda pro nostra virili singuli, ut cuiusque est
vocatio, incumbamus, et tanto Dei beneficio, donata nobis inquam
luce Euangelica‚ ne abutamur.

Iussit ille, ut panem quisque, dum distribueretur, acciperet. Hoc
ipsum iubeamus et nos. non autem indignos esse putemus fideles ac pios
homines, qui panem coenae aut poculum manibus suis contingant,
multo minus autem superstitionem illam alamus, qua Christi corpus
sacrosanctum, aut ex pane formatum„ aut in pane latens, nefas esse
videtur contrectare quoquomodo,

Iussit item, ut panem acceptum ederemus, poculum item biberemus,
in sui recordationem. Et hoc utrunque nos faciamus igitur, non autem
poculum a pane dimoveamus, multo minus autem ex partae iam pecca-
torum remissionis obsignaculo propitiatorium denuo sacrificium in
mortis et (fol. 10422) sacerdotii Christi contumeliam instituamus, aut
instituto per alios ullo modo assentiamur.

