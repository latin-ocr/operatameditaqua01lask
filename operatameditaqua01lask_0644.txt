516 ΕΡ. υοοΤιι.

obedieutiae, quam Deus sibi gratam fuisse hoc signo scilicet testari
voluerit. Sed hanc interpretationem refellit Paulus ipse, dum ait,
Abrahamum nihil habuisse de quo apud Deum gloriari quoquomodo
potuisset, nedum ut Deus ullam illius obedientiae communionem veluti
rem sibi placitam in eius familia ad iustitiam imputare voluerit. multo
minus autem obsignare, quippe cum Abraham ipse nullo suo opere
Deo placere posset et ad approbandam Deo suam obedientiam alterius
ope, nempe Christo Domini egeret. Quid! quod erte dicit Paulus
circumcisionem sigillum esse iustitiae, non operis ffiius, sed fidei, et
cum obedientia ad opus pertineat opereque constet, quo pacto exclusis
a iustitia hac operibus ad obedientiam illam referemus. Quare fallun-
tur qui hac ratione docent baptismum sigillum esse nostrae obedien·
tiae erga Deum, quae illi in nobis placeat, quemadmodum Abrahami
obedientiam placuisse videri volunt testimonio circumcisionis, Neque
hic agit Paulus, an piorum opera placeant Deo, sed modum ac ratio-
nem salutis nostrae indicat seu iustificationis, a qua operum nostro-
rum omnium dignitatem excludit et dicit, ne Abrahamum quidem, ita
laudatum alioqui patriarcham, habuisse quidquam, quod Deo appro—
bare posset, etiamsi voci illius summa religione obediisset atque
omni virtutum genere alios omnes superaret. Et quidem plurimum
damni nobis daret et circumcisio simul et baptismuS, si nostram in
nobis obedientiam obsignaret. Nimirum aliud nihil et in Abrahamo
et in nobis omnibus obsignaretur, quam nostra infirmitas atque adeo
ipsa servitus peccati, qua ne Abraham quidem ipse carebat, essetque
iam et circumcisio et baptismus non salutis sane nostrae aut promis-
sionis divinae σφραγίς, sed condemnationis. Et tamen qui hoc do-
cent, se solos esse gloriantur, qui scripturas intelligant germanumque
illarum sensum habeant, alios vero prae se velut rerum divinarum
expertes ac tantum non Ethnicos contemnunt. Sunt rursum qui eo-
dem quidem spectant, sed alia ratione. Iustitiae sigillum intelligunt
non ante actae obedientiae approbationem, sed professionem novae
et quasi quandam inaugurationem, qua veterem hominem exuere et
novum nos induere profitemur. Et quoniam infantes ne dignoscere
quidem possunt veterem hominem a novo, nedum altero exuto alte·
rum induere, nihil ad infantes baptismum pertinere volunt. Sed et
hos refellit etiam ipse Paulus, dum Abrahamum credidisse Deo ait,
non autem ullam obedientiam professum esse, cuius circumcisio veluti
quaedam inauguratio esset, neque (25) propter ullam obedientiae vel
professionem vel approbationem Abrahamum reputatum fuisse iustum
a Deo, sed propterea potissimum, quod divinae promissioni sine omni
disquisitione credidisset, eamque Paulus non obedientiae sed fidei
iustitiam appellat et docet illius σφρκγῒδκ esse circumcisionem. Sed

