ΕΡ. 120ch. 519

ut nos a peccatis redimat? ac non potius ut redemptos iam mundatos-
que esse testetur per Christum? Quo pacto vero non tinctos a salute
excludat, qui totius mundi peceatum iamdudum a nobis sublatum
expiatumque in Christo esse testatur, eamque ipsam expiationem in
nobis obsignat iuxta Christi institutionem? Contemptum semper cx-
cipio, quo nos ipsi a Christo excludimus, dum aut negligimus aut
contemnimus illius institutionem. Appellatur quidem baptismus lava-
crum regenerationis, appellatur ablutio seu remissio peccatorum et
multa id genus, sed hoc est commune omnibus sacramentis ut earum
rerum, quarum sunt σφραγῖδες, nominibus ornentur, ut tanto maiore
studio illorum mysteria nobiscum reputemus animisque nostris impri-
mamus. Sic circumcisio foedus vocatur, quia foederis sigillum erat,
quemadmodum Paulus docet. Sic agnus paschalis Phase vocatur, quia
transitus illius admirabilis beneficium in animis Iudaeorum obsigna·
bat. Sic et baptismus dieitur regeneratio, dicitur ablutio, dicitur re-
missio peccatorum, quia est σφρκγὶς horum omnium omniaque haec
in nobis obsignat ex Christi institutione. Dicimus nos inseri etiam
baptismo in Dei Ecclesiam, non quod ante baptismum ad illam non
pertineamus -- pertinet enim ad Ecclesiam quisquis ad Christum per·
tinet qui Ecclesiae caput est, et ad Christum pertinet quisquis ad
salutem admittitur — sed quod baptismus visibile sit testimonium
nostrae insertionis, nosque visibiliter inserat, qui merito (27) Christi
dudum alioqui ad Ecclesiam per delatam nobis a mundi origine cor-
poris et sanguinis sui communionem invisibiliter pertinemus. Alioqui
quo pacto Eva primogenitum suum filium secundum Deum possedis-
set, cum neque baptismus adhuc ne'que circumcisio exstaret? etiamsi
is postea se impietate sua a Deo avertisset. Aut quo pacto gestaret
nos Dominus ab utero atque a vulva ipsa portaret, quemadmodum
propheta docet? Sane scriptura Deum non solum ῥύστην sed et
βοηθόν et ἂντιλήπτωῇα quoque nostrum facit idque ab ipso mox
utero matrum nostrarum, h. e., liberatorem, auxiliatorem vindicemque
salutis nostrae seu assertorem. Et Christus Dominus de non bapti-
zatis infantibus ait, talium est regnum coelorum, acceptisque in ulnas
suas, non faeta interim baptismi mentione, benedixit, ut intelligamus
baptismo non tam offerri nos Christo, quam declarari potius, nos ad
illum omnes, post translatam in ipsum infirmitatem nostram, perti-
nere, si eius beneficium non contemnamus. Ita enim baptismus fini
suo ad quem est institutus respondebit, h. e., ut sit σφρκγίς divinae
erga nos voluntatis, qua vult salvos fieri Deus omnes homines ubi-
que gentium per promissionem in Christo consignatam, qui omnem
omnium ubique hominum infirmitatem et portavit et expiavit. Atque
‘de baptismi natura et institutione tantum. Nunc de infantium bap-

