RESPoNsm ADV. HOSIUM. 459

homine, nedum in Hosio eiusve creatore Pa-(190)pa Romano. 'Etsi
autem ore Petri prolatum sit fundamentum illud Apostolicae Confes-
sionis, cum tamen Christus ipsemet Dominus illam, non equidem a
carne et sanguine, hoc est humanae ullius in Petro industriae ac pru·
dentiae iudicio, sed ab ipsa Patris Dei revelatione Divina prosettam
esse testetur, non sane eam pro humana iam Petri aliorumque Apo-
stolorum confessione, etiamsi ore hominis Petri prolata est, atque
etiamnum ore hominum per publicum Ecclesiae testimonium commen-
detur, sed pro Divina prorsus Spiritus Sancti voce ac doctrina, in
qua alioqui Deus ipsemet Spiritus Sancti afflatu et mentem et lin-
guam Apostolicam gubernabat, amplectenda nobisque in illa omnibus
consistendum esse affirmamus. Intuenda igitur nobis esse in funda-
mento ipso membra Ecclesiae omnia, non autem Ecclesiam apud ul-
los omnino homines quaerendam esse dicimus, ut ex illis eam metia-
mur atque aestimemus. Neque hic (191) moramur titulos, quos nobis
Hosius e cordis sui Pharisaici abundantia tribuit. Nos in nullius us-
quam hominis verba iuramus, neque quemquam eorum per quos pro-
fecimus, pro patre, magistro ac capite nostro agnoscemus, nedum ut
eorum nominibus appellari velimus. Sed Hosius, Papae suo iuratus,
ad quem modum illum pro Patre, Magistro, Capite, denique Domino
ac Creatore suo agnoscit, ita et nos ad eandem hominum servitutem,
a qua Divino alioqui beneficio liberati iam sumus, retrahere conatur.
Nobis porro satis est unicus Pater ille ac Magister in coelis unicum-
que ac aeternum caput nostrum, Christus Dominus, in cuius nomen
baptizati sumuS. Et, quanquam in electis Dei viris illis omnibus, per
quos Dei benignitate profecimus, multa et praeclara Dei dona rcvc-
renter agnoscimus, amplectimur et assidue pro illis gratias Domino
Deo nostro agimus, tamen, quoniam, Apostolico edocti testimonio‚(l92)
omnes θος, qui positum semel Confessionis Apostolicae fundamentum
amplectuntur et retinent, unum esse iam hominem in Christo, quibus-
cunque tandem nominibus designentur, non dubitamus, in ipsum no-
bis Ecclesiae fundamentum oculos potissimum nostros esse defigendos
existimamus, iu quo sane, ut non est neque Graecus neque Barbarus,
neque item Pauli, Cepliae aut Apollos quisquam, ita neque Luthera-
num deinceps Zwinglianumve aut Calvinianum in eo quenquam appel-
lamus, sed unum duntaxat Christum Dominum — omnia in omnibus il·
lis — intuentes, ab illo omnes uno nomine Christianos appellamus. Sic-
que ex ipso fundamento, superstructum illi aedificium quatenus ei re-
spondet, non autem fundamentum ex aedificio, quod et ventos et im-
bres, nisi solido nitatur fundamento, perferre alioqui sustinereque non
potest, metimur et aestimamus. Recipimus igitur, non esse quaeren-
dam apud nostros, veluti quae-(193)dam capita, Ecclesiam, sed addi-

