556 ΕΡ. 1³0ch.

proinde indifferentia quoque esse docent. Quemadmodum enim mag·-
num est discrimen inter sigilla principum quae diplomatis illorum
,appendi solent et inter eadem ipsorum signa nuda quae in fenestris
aut parietibus depinguntur — illa enim principum donationes obsignant
certaque nos reddunt de principum voluntate et in ea praeterea exi-
stimatione habentur, utilia vel praeter mandatum principis vel alieno
alicui diplomati applicasse, crimen sit laesae principis ipsius maiestatis,
multo magis autem si quis ea vel contemneret vel violaret: haec vero
et statui quocunque loco et deponi rursum sine principis contumelia
possunt neque ullam dant voluntatis praeterea principis significatio-
nem, — ita nos sacramentis cum Paulo tribuimus omnia quae sunt
sigillorum propria atque a nudis illa signis quantum possumus discer-
nimus, et, quemadmodum item magni se facere testantur principum
beneficium omnes, qui donationes illorum sigillis communitas summa
cura studio ac sollicitudine adservant, ita nos legitimum sacramen-
torum usum, quae divinae erga nos voluntatis sigilla esse putamuS‚
utilem ac necessarium esse ad commendandum nobis assidue Christi
Domini in nos beneficium putamus, et. omncs qui illa negligunt vio-
lant et contemnunt pro Dei ipsius et Christi Domini contemptoribus
habendos esse censemus.

§ 20. Epiloqus de nostri coqnitione iuxta doctrinam promissionum.

Iam si unde primum de sacramentis dicere orsi sumus, eo rursum
redire, h. e., ad vim divinarum in nobis promissionum, atque ex iis
nos metiri etiam volumus, non equidem amplius nos in nobis, sed
Christum ipsum in nobis et nos in Christo vicissim agnoscemus. Si
illi insiti vere sumus, si corpori et sanguini eius vere communicamus
neque nos sine illo iam damnabimur hauddubie, neque ille sine 110-
bis regnare etiam potest. Qui igitur servi peccati eramus ad mortem
nunc regale Dei in Christo sacerdotium sumuS,'- qui natura mortis ac
irae filii eramus, nunc per Christum sumus filii Dei, — qui nihil aliud
eramus quam Sathanae mancipia quaedam, nunc conculcata per Chri-
stum Sathanae tyrannide, regni coelestis haereditatem sub spe certis-
sima possidemus. Breviter quidquid Christi est,' nostrum est et rur-
sum illius sunt etiam, non autem nostra amplius, mala omnia quae-
cunque per infirmitatem nostram patramus. Si haec punienda sunt,
in illo iam punienda erunt, qui ea omnia a nobis translata in se re-
cepit, et ita recepit, ut non sit ea rursus iu nos reiecturus unquam.
si tantum illius beneficium fide apprehendamus. Imo hic se quoque
nobis attemperat divina misericordia. In ipsa etiam fide infirmi-
tatem nostram condonat proque fidelibus reputat eOS‚ qui credere

