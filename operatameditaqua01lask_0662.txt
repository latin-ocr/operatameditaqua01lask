534 tr. noent.

nem sine mandato oportereque mandatum praecedere semper, cui pro-
missio appendeat? Aut igitur mandatum de baptismo apud Marcum
ostendant, quod promissionem praecedat, si quidem verba. illa nQui
crediderit cet.” ut promissionem accipiunt, aut alteram promissionem
proferant, si verba haec pro mandato accipi volunt, quae huic man-
dato appendeat. Quorum cum neutrum eo loco habeatur (nequeenim
mandatum de baptismo praecedet, si haec promissionis loco accipienda
sunt, neque promissio alia sequitur, si haec mandati loco accipiamus)
quis non videat utraque in hac re falli adversarios, et cum haec man·
dati'loco accipiunt et cum docent promissiones sine mandato efficaces
non esse? Quae sane doctrina tantum abest ut ex his locis peti pos-
sit, ut totam fere Euangelii vim atque efficaciam elevet plane ac sub·
vertat, id quod mox ostendam ubi paucis adhuc indicavero, verba haec
promissionis apud Marcum ut mandatum accipi nulla ratione posse.
Sequitur mox apud Marcum promissionem salutis signorum promissio,
adiuncta etiam fidei conditione. Quod si adiuncta conditio credendi
et baptizandi in salutis promissione mandati vim obtinet, ut illi pro-
missio appendeat, eadem sane opera credendi conditio signorum pro·
missioni adiuncta vim mandati obtinebit, atque signorum edendorum
promissio illa conditioni adiunctae ita etiam appendebit, ut quicum-
que credit is non possit signa illa non edere, neque edere rursus
quisquam possit qui non credit. At vero plurimos in Ecclesia et
fuisse et esse passim videmus, qui nihil illorum signorum edant,
et rursum multos scimus ea signa ede're atque edituros adhuc esse,
quos tamen non novit Dominus, et ut impuritatis operarios a se pro·
pellit. Quare neque in salutis promissione adiuncta illa credendi et
baptizandi conditio alligat sibi veluti mandato alicui salutis promis-
sionem, ut qui illi non satisfaciat servari omnino non possit. Et
certum est infantes nostros priusquam vel credant vel baptizantur,
servari propter (38) promissionem de illis factam ante institutum vel
baptismum vel circumcisionem. Quod equidem huc facit ut omnes
intelligant conditiones credendi et baptizandi, salutis promissioni ad-
iunctas, nullam eiusmodi vim mandati obtinere, ut ab illis promissio
ipsa pendeat, multo minus autem ut ordinem illum ipsorum constituant,
quem illi nobis pro oraculo obtrudunt. Iam unde docebunt tantam
esse vim mandatorum quod quidem ad salutem nostram attinet, ut
ab illis promissiones omnes pendere dicamus? Quis unquam docuit
in Euangelio mandata. promissionibus anteponenda esse, quasi vero
in nobis situm sit, ut nos priores aliquid ex nobis praestemus Deo
ac ille demum merita nostra vitae aeternae praemio rependat. Lo-
quitur quidem ad hunc modum scriptura, sed non eo sensu, ut pro-
missiones a mandatis dependere existimemus. Alioqui neminem agno-

